— 2:30 —

31. Ave, virgo, a qua protegimur
Nec non in spem
fortem erigimur,
Peccatorum spinis configimur,
Ad te tamen tristes convertimur.

32. Ave, chorda caelestis citharae,
Quae in rebus es sine compare,
Mentes tristes caelesti nectare
Debriare, illustra iubare.

33. Ave, virgo decora specie,
Deum mentis contemplans acie,
Consolare me tua facie
In extremis ac dono gratiae.

34. Ave, mater mundi artificis,
In aeternum
gaudens cum caelicis,
Nos ab hostis erue pedicis
Ac coniunge choris angelicis.

35. Ave, mater, origo gratiae,
Pietatis atque fiduciae,
Tu fons vivus emanans satie,
Medicamen da menti sauciae,

36. Ave, arcus divini foederis
Ac solamen humani generis,
Nunc, beata, succurre miseris,
Qui tormentis

torquentur asperis.

37. Ave, florens Aaron virgula
Omniumque virginum primula
Ac sanctorum regum filiola,
Nos expurga carnali macula.

238. Ave, mater summi solacii,
Caelo cedens in dextris filii,
Finem pone nostri opprobrii
Ac impone frenum silentii,

39.Ave, porta regis institiae
Atque mater misericordiae,
De lacu faecis et miseriae
Me misellum reforma gratiae.

40. Ave, salus totius saeculi,
Quam collaudant
omnes et singuli,
Tu virtute tua mirabili
Aegrum sana, succurre debili.

41.Ave, de qna rivus efferbuit,
Qui dc Stygis sitis nos eruit,
Declinare fac nos, quae vetuit,
Et implere
legem, quam praebuit.

42.Ave‚ polorum tympanistria,
Deum laudans in caeli patria,
Cuncta mundi pelle contraria,
Contra hostes detur victoria.

43. Ave, virgo, regina. gentium
Christo Domino adhaerentium,
Linguas comprime

obloquentium
Brachiumque nos odientium.

44. Ave, mater regis pulcherrimi,
Cuius legis ritus iustissimi,
Nos ad te clamamus miserrimi,
Qui timemus ab hoste deprimi.

45. Ave, vitae caelestis normula
Atque turis florescens virgula,
Regnum caeli pro nobis postula
Sisque nostra adiutrix sedula.

46. Ave, carens carnali formite,
Caelos scandens directotramite,
Nos infunde superno pneumate
Ac innecte caelorum semitae.

47. Ave, Sion caelestis filia,
Dei cernens semper magnalia,
Nunc concorda nostra civilia
Et conforta corda flebilia.

48.Ave‚ virgo. dicta verbigena,
Quam collaudat omnis caengna,
Te exoro pauper terrigena,
Ut pellatur hostis maligena.

49. Ave, characteris signaculum,
Itineris caeli vehiculum,
Esto pauperibus umbraculum
Atque nostrum aufer piaculum.

50. Ave, poli regina curiae
Atque mater misericordiae,
Pia nobis sis porta veniae
Ac solamen nostrae miseriae.

