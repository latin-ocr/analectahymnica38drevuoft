23.

24.

25.

26.

27.

28.

Ave, sapientia
In divinitate,
Summa cum potentia
Imperans cum patre,
Obsequi ex gratia
Tua fac me grate
Tibi cum prudentia
Atque puritate.

Ave, exspectatio
Gentium cunctarum,
Laus et consolatio
Et salus earum,
Tua (lira passio
Ignorantiarum
Mearum solutio
Sit atque culparum.

Ave, panis caelice
Satians egenum
Ac tuae deificae
Caritatis plenum.
Cordis mei disice
Affectum terrenum
Meorumque abice
Appetitum renum.

Ave, sol ex gratia
Menti dans acutum
Lumen, quo plantaria
Germinent virtutum,
Cor meum per varia
Scelera pollutum
Purges ac bifaria
Lege fac imbutum.

Ave, aromaticum
Vas benignitatis,
Tu vas odorificum
Vasque caritatis,
Statum fac pacificum
Contrarietatis,
Abigens terrificum
Hostem pietatis,

Ave, lucidissimum
Lumen mentis purae,
Splendorem clarissimum
Sacrae dans scripturae,

29.

30.

31.

33.

Per eius tutissimum
lter ad futurae

Vitae habitaculum
Ducas nos secure.

Ave, rex fidelium
Libertatis tutor,

Rex, qni dicis: ego sum
Deus et non mutor,

Devote clamantium
Ad te sis adiutor

Et in nos surgentium
Esto persecutor.

Ave, qui dulcedinem
Tuae pietatis
Atque plenitudinem
Tuis praestas gratis,
Per inexstinguibilem
Ignem caritatis
Elima rubiginem
Meae pravitatis.

Ave, ineffabile
Verbum creatoris,

Cui hoc carmen nobile
Concino amoris,

Cor meum frenabile
Fac praecepti loris

Et indissolubile
Pessulo timoris.

. Ave, quem sinceriter

Chorus beatorum
Collaudat perenniter

In regno caelorum,
Exoro suppliciter

Te meum decorum,
Ut iungar feliciter

Coetui ipsorum,

Ave, o suavitas
Super mel dulcescens,
Pellitur acerbitas
Mentis qua tumescens,
Mea per te pravitas
Quasi nix liquescens
Solvatur et falsitas
Merito vilescens.

