114. Ave, sanctuarium

Deprecationis,

Quo datur solacium
Exauditionis

Tentis per supplicium
Umbrae regionis

Mortis per praesidium
Absolutionis.

115. Ave, prudens, humilis,
Suavis et decora,

Hostibus terribilis,

Splendens ut aurora,

Mundans nos piaculis
Gratiam irrora

Ac solutos vinculis
Fer ad caeli fora.

116. Ave, quam plebecula
Christianitatis

Mente laudat sedula
Matrem ver1tatis.

Cuncta aufer scandala
Meae pravitatis,

Ut iungar per r:aecula

Beatificatis.

117. Ave, mons immobilis
Monsque singularis

Qui divini spiculis
Solis radiaris,

De te venit nobilis
Lapis angularis,

Unde a christicolis
Iure veneraris.

118. Ave, plena gratia,
Spes desperatorum,

Sanctorum laetitia,
Vita beatorum,

Me ab immunditia
Facito decorum

Ducens in consortia

Tibi devotorum.

119. Ave, quae angelica
Voce salutaris
Atque evangelica

Laude praedicaris,

Mentem suavifica
Meam, stella maris,

Fractam vi satanica
Fletibus amaris,

120. Ave, Sion filia

Genetrixque Dei,

Petentes auxilia
Ad quam currunt rei,

Meae post excidia
Extremae diei

Mihi des subsidia
Miserendo mei.

121. Ave, pax concordium,
Ave, maris stella,
Cuius luce criminum
Sedatur procella,
Pro nobis ad filium
Clemens interpella,
Temporum praesentium
Auferat ut bella.

122. Ave, caelos habitans

Ο divina turtur,

Cuius odim modulans
Mulsit Christum guttur,

Depelle tabificans
Vitiorum furfur,

Ne feram exterminans
Inimici murmur.

123. Ave, nubes gratiae
Pluviis abundans²
Mundum hunc iustitiae
Fructibus circumdans,
Esto sapientiae
Stillis nos inundans,
Nostrae conscientiae
Squalida expugnans

124. Ave, sicca virgula
Aaron levitae,
proferens amygdala,

Lignum quoque vitae,
Da cuncta piacula
Sic vitemus rite,

Ne post mundi saecula
Audiamus: lte.

