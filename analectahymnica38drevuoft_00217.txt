4. Ave, virgo gratiae

Lumine signata,

Tandem donis gloriae
Privilegiata‚

Regi me iustitiae
Commendes‚ beata,

contristatum varie
Mea ob peceat-a.

5. Ave, vellus caelico
Rore delibutum,
Gladio ab hostico

Vatem reddens tutum,

Tuae precis, supplico,
Praebe mihi scutum
In conflictu bellico,

Quo vincam versutum.

6. Ave, benignissima
Pauperum matrona,
Quibus das creberrima
Gratiarum dona,
Desectam, in anima
Patior quem, sana
Et in hora ultima
Assis, mater bona.

7. Ave, rosa carie
Carens atque spina,
Qua caelestis curiae
Gaudet officina
Omnis immunditiae
Munda me sentina,
Auctori nequitiae
Ne fiam rapina.

8. Axe, templum, camera
Portaque serata,
Navis, portus, ancora,
Domus conquadrata,
Tu per Dei munera
Mire decorata
Es et super sidera
Tandem elevata.

9. Ave, veris primula,
Virgo, flos pudoris,
Trinitatis cellula,
Mater salvatoris,

-214-

Aufer mala singula
Mei peccatoris,
Quibus premor sedula

Fraude temptatoris,

10. Ave, mundi domina,

Regina iustorum,

Oui laudes agmina
Pangunt angelorum,

Meorum ligamina
Solve peecatorum

Et aufer molimina
Adversariorum.

11. Ave, candens lilium
Flosque castitatis,
Devotarum mentium
Redolens in pratis,
Roga tuum filium,
Mater bonitatis,
Ut praestet auxilium
Cunctis tribulatiS.

12. Ave, sidus radians,
Lumen salutare,
Peccatum exterminans
Potens propulsare,
Digneris me miserans
Nunc illuminare,
Ne per probra cespitans
Cogar oberrare.

13. Ave, mater pariens

Modo speciali

Et intacta permanens
Flore virginali,

Cor meum desipiens
Culpa prae mortali

Sis in domo instruens
Sapientiali.

14. Ave, quam inebriat
Gratiae piscina,
Et semper irradiat
Caelica doctriua,
Tua prece protegat,
Me virtus divina,
Hostis ne decipiat,
Fraus me viperilia.

