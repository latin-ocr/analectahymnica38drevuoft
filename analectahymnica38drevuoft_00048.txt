-45-

64. O fontana claritas
Almae trinitatis,
A qua fluit bonitas
Universitatis,
Nos abunde repleas
Gratiarum aquis,
Quos indurat siccitas
Magnae pravitatis.

65. Ens desiderabile
A tibi devotis,
Sed inattingibile
A fide remotis,
Nobis venerabile
Nisibus ex totis
Atque praedicabile
Gentibus ignotis,

66. Luminis essentia,
Trinitas beata,
Qua lucent lucentia
Ex vi per te data,
A nobis nocentia
Aufer et peccata,
Uti conscientia
Fiat serenata.

67. O sancte paraclite,
Nam es consolator
Te quaerentis debite
Veluti peccator,
Mentis meae perditae
Esto restaurator,
Replens hanc charismate
Pius ut amator.

68. O indissolubilis

Amor deitatis

Et desiderabilis
Omnibus creatis,

Solve nos a vinculis
Mentis et peccatis

Dirigeque regulis

· Tuae veritatis.

69. Ο beata Trinitas,
Vigor omnis esse,
Cuius gliscit pietas
Omnibus prodesse,

Nos trahit mortalitas
Ad mori necesse,

Tua tunc benignitas
Dignetur adesse.

70. Deus virtus, omnibus

Largiens virtutem,

Perdidi sceleribus
Meam iuventutem,

Per te festinantius
Vitia refutem,

Nam attingam citius
Tristem senectutem,

71. Deus potens artifex

Omnis monarchiae,

Qui laudaris velut rex
Cultu symphoniae,

Te precatur noster grex
Voto mentis piae,

Ne damnetur velut faex
In extremo die.

72. Ο communicabile
Bonum omnis rei,
Esse figurabile
Largiendo ei,
Antrum despicabile,
Quaeso, cordis mei
Tibi habitabile
Fac, o virtus Dei.

73. Amor divinissime,

Amor devotorum,

Te laudantum intime
Devotariorum,

Tu clementer supprime
Poenas defunctorum,

Et solutos imprime
Coetui sanctorum.

74. Iesu supersapiens
Patrisque sophia,
Quem flatu concipiens
Genuit Maria,
Te ipso reficiens
Esto me in via,
Qui sum iam deficiens
Mentis dj'scrasia.

