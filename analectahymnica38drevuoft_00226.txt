—223—

103. Ave, sapientiae

Mater veneranda,
Infernali bestiae
Iuste formidanda,
Mihi venerantiae
Cultu honoranda
Et cunctis ecclesiae
Filiis amanda.

104. Ave, regnans domina

In creatis cunctis,
Praetans consolamina
Chrismate inunctis,
Aufer cruciamina
Meis a defunctis,
Mihi per ligamina
Naturae coniunctis.

105. Ave, stella radium

Sumens ab aeterno
‘Sole ac consortium

In regno supern0‚
Petens patrocinium

Mente me prosterno,
Ut me in perpetuum

Praeserves ab inferno,

106. Ave, deviantium

Prudens reparatrix,
Nam Dei et hominum
Tu es mediatrix,
Cordibus maerentium
Sis auxiliatrix
Ac poenas luentium
Reconciliatrix.

107. Ave, quae primordia

Genealogiae
Nacta stirpe regia,
O mater Messiae‚
Unde summa studia
Te, mater sophiae,
Laudant cum concordia
Dulcis symphoniae.

108. Ave, o tutissime

Miserorum portus,
Tu quoque verissime
Es conclusus hortus,

109.

110.

111.

112.

113.

Quo mirabilissime
Mundo flos est ortus,
A Iudaeis pessime
Qui est cruce tortus.

Ave, virga Aaron,
Flore quae ornaris,
Cui homousion
Nomen, unde faris
Debite theotocon,
Quia Deum paris
Servos tuos de Sion
Semper tuearis.

Ave, caelo altior
Tua dignitate,
Omni terra latior
Plena caritate,
Abysso profundior
In humilitate,
Cunctis sanctis sanctior
Tua sanctitate.

Ave, indulgentiae
Virgo felix porta,
Per quam lux iustitiae
Nobis est exorta,

Tuis dona gratiae
Famulis reporta,
Nostrae neglegentiae

Corrigens distorta.

Ave, mater inclita
Nostri redemtoris,
collaudanda debita
Laude cunctis horis,
Fomitem debilita
Mei peccatoris,
Ne trahar ad vetita
Lege creatoris,

Ave, vena putei,
Ex quo hauriuntur
Sacramenta fidei,
Quibus imbuuntur
Devotorum cunei
Atque absolvuntur,
Fac nos illic invehi,
Sancti quo ponuntur.

