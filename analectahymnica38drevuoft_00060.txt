12. Ave, sol, qui radio

Tuae claritatis

Iustos ab initio
Illustrasti gratis,

Me gravatum taedio
Pressumque peccatis

Concrema incendio
Tuae caritatis.

13. Ave, qui prudentia
Regis universum
Parentum ignavia
Ex parte perversum,
Me tibi per vitia
Revoces adversum,
Tua reddens gratia

Mentem corque tersum.

14. Ave, quem recolere
Nunc est mea cura
Et sic tibi reddere
Lucrum cum usura,
Fac me requiescere
Vita in futura,
Nulla quam accendere
Potest impostura.

15. Ave, per quem pravitas

Hostis est minuta,

Nobisque hereditas
Caeli restituta,

Cum tua divinitas
Carne est induta,

Post mortem humanitas
Vitae retributa.

16. Ave, misse caelitus
Splendor paternalis,
Nam es patri penitus
Coessentialis,
Rudera radicitus
Nos a cunctis malis
Protegens divinitus
Pietatis alis.

17. Ave, immutabile
Spei fundamentum,
Quo consistit stabile
Legis testamentum,

Da indefectibile
.Amoris augmentum
Mihi huius sedulae
Laudis per concentum.

18. Ave. invictissime
Gigas, qui draconem
Barathri fortissimae
Mortis per agonem
Evicisti, supprime
Per dilectionem
Tuam meae animae
Delectationem.

19. Ave, qui consilium
Vetus confimasti,
Quod tu ante saeculum
Cum Patre tractasti,
Cum te sacrificium
In cruce litasti,
Tibi sic credentium
Plebem adunasti.

20. Ave, rex dans gloriam
Tuis per favorem,
Virtutem, prudentiam,

Fidem, spem, amorem,
Aufer immunditiam,
Tribue decorem,
Dic: vive per gratiam,
Suscipe honorem.

21. Ave, qui de virgine
Olim es enixus,
Uarne sic pro homine
Tandem crucifixus,
Tuo prae amamine
Tibi sim confixus
Atque defensamine
Ubique subnixus, .

[ὁ
[υ

·. Avo, quem profiteor
Omnium rectorem,
Unde tibi obsequor
Huius per tenorem
Laudis tuae, deprecor,
Mihi des amorem
Auferens, quo inquinor.
Scelerum putorem.

