— 150 —-

21. Ave, cuius exstitit virginal
Impollutum ab omni crimine,
Nos a truce conserva Belial
Tui ventris redemptos germine.

22. Ave, cuius precum instantia
Restauratur fides Theophilo.
Sitientes precantes satia
Pietatis de fontis poculo.

23. Ave, victrix qua dux militiae
Assur Holofernes prosternitur,
Donum nobis da innocentiae,
Cui virtuti caelum promittitur.

24. Ave, cuius prolis per sanguinem
Est amotus ensis versatilis,
Mentis meae dita pauperiem
Phalerando virtutum gemmulis

25. Ave, stella o serenifiea,
T enebrarum pultrix formidinis,
Servi tui mentem purifica
Ab hac fugans imbres libidinis,

26. Ave, tutrix Deum timentium
Atque mentis illuminatio,
Me a feritate nocentium
Tua, quaeso, servet protectio.

27. Ave, benedicta a Domino,
Protectore in te sperantium.
Nos amoris renecte glutino,
Quos livoris turbat dissidium.

28. Ave, virgo, in cuius gremium
Se recepit fortis rhinoceros,
Obtinere sanctorum praemium
O beata fac me theotocos.

29.Ave. virgo, per quam beatitas
Est incepta humani generis,
Tua, precor, solvat benignitas
Habitantes in domo carceris„

30. Ave, virgo, amoris scrinimum,
Copulata sancto spiritui,
Cordis mei munda triclinium
Prolis tuae aptans amplexui.

31. Ave, arca Noe quae diceris,
Mundum salvans
peccatis naufragum,
Expiatrix sis mei sceleris,
Reconcilians Deo prodigum.

32. Ave, virgo, quae a credentibus
Venerarisperlaudem congruam,
Infrenato me Dei laudibus
Neutequusin praecepscorruam.

33. Ave, fax caelestis candelabri,
Peccatorum resolvens loculos,
Super foedum caeno volutabti
Pietatis reflecte oculos.

34. Ave, virgo, per cuius filium
Reparatur in mente debilis,
Esto mihi in adiutorium,

Ne ut arbor evellar sterilis.
35.Ave‚ virgo, et fons irrigue
Omnis boni et plenus gratia,
Ambulare sic me fac congrue,
Ne offendam quemquam malitia.

36. Ave, relevatrix labentium,
Hos a casu clementer sublevans,
Purga sordes

nostrarum mentium,
Quos foedavit caro tabificans.

37. Ave, virgo, flore stans florida,
Cuius odor mentes inebriat,
Corda nostra peccatis morbida
Sana, hostis noster quae sauciat.

38. Ave, mater prolis altissimae
Pietatisque thesaurarium,
In diei hora novissima
Mihi, precor, sis adiutorium.
39. Ave, stella, marina fulgida,
Illustratur qua mentis caecitas,
Corda nostra expurga sordida,
Inquinavit quae mundi vanitaS.

40.Ave, virgo, rosa de Iericho,
Fama olens per mundi climata,
Me, qui carmen hoc tibi porrigo,
A peccati morte resuscita.

41. Ave, fons. ad quem cervus sitiens
Festinavit, salutem hominum,
Summo Deo et tibi confitens
A terrore servetur daemonum.

42. Ave, virgo, aurora rutilans,
Lucem vitae immittens tenebris,
Has a mente sis mea ventilans,
Ut te digne laudem cum ceteris.

