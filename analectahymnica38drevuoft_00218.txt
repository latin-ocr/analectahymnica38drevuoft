15.

16.

17.

18.

19.

20.

Ave, arca foederis
Auro redimita
Filii in dexteris
In caelo nunc sita,
Intus atque deforis
Virtute nos dita,
Ne iungamur miseris
Hac finita vita.

Ave, funda Davidis‚
Quae iecit lapillum
In Goliae praesidis
Caput, sternens illum,
Precibus me validis
Subleva tantillum,
Protegens a rabidis

Tempus da tranquillum.

Ave, superbissimi
Victrix Holofernis‚
Quam cantus dulcissimi
Laudant in supernis,
Non me sinas supprimi,
Precor, in internis,
Quem invadunt pessimi
Motus, sicut cernis.

Ave, regis gloriae
Mater benedicta,
Sic vero iustitiae
Sole stans amicta,
Nostrae iniustitiae
Tollere delicta
Satage⁷ nam gratiae
Tu es mater dicta.

Ave, virgo Aaron
Divo flore plena,
Dicto homousion
In synodo Nicaena,
Ο sancta theotocon,
Cor meum serena
Et caelestis me Sion
Perduc in amoena.

Ave, quae veridice
Rubus appellaris,

Cum concupiscentiae
Igne non uraris,

21.

22.

23.

24.

25.

Duodenis mystice
Stellis coronaris,

Ideo prophetice
Stella Iacob faris.

Ave, cuius placuit
Deo caelibatus,
Unde carnem induit
Ex te incarnatus,
Hic pro nobis doluit
In cruce levatus
Et nostrorum diluit
Scelerum reatus.

Ave, profundissimae
Fons benignitatis,
Potum dans largissime
Corde tribulatis,

Ignis acerbissme
Poenis profligatis

Porrige dulcissimae
Manum pietatis.

Ave, terrae gloria
Et regina poli,
Famae tuae gratia
comparata soli,
Gravatos tristitia
Pertransire noli,
Sed tua clementia
Recommenda proli.

Ave, regis gloriae
Genetrix beata,
Es misericordiae
Mater nominata,
Pande portas veniae,
Clemens advocata,
Nostrae ignorantiae
Diluens peccata.

Ave, ros o caeliae,
Ros miri dulcoris,
Quo flos carnis deicae
Crevit salvatoris,
Flammam luxus abice
A claustro pudoris,
Quae saevit barbarice
Intus atque foris.

