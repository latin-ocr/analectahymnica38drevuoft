XV. Psalterium „Hymarius Bmv.“

Prooemium.

. Mater Christi, quem in imis
Peperisti‚ te inprimis
Adeo pro gratia,
Qua iuvante luculenter
Pura mente ac gaudenter
Proferam sequentia.

. A venenis me errorum
Et catenis peccatorum,
Virgo clemens, erue
Ac rationis facultatem
Et sermonis veritatem
Abundanter tribue.

3. Reparatrix oberrantis
Et salvatrix desperantis
Scelerum prae pondere,
Tua prece nunc me velis
Culpae faece et a telis
Hostium eripere.

4. Istis mecum, o Maria,
Praesta precum in hac via
Tuarum suffragia,
Qui tuorum mente pura
Meritorum et secura
Concinunt praeconia.

5. Alma, parens Christi Dei,
Omni carens malae rei
Et peccati macula,

Fac me caecum te videre
Atque tecum congaudere
Per aeterna saecula.

Quinquagena I.

. Ave, arbor optima
Optimum dans fructum,
A devota anima
Qui abstergit luctum,
Quo fide promptissima
Credimus reductum,
Adam fraude pessima
Satanae seductum.

. Ave, meum gaudium
Tu peculiare,

Cuius nunc praeconium
Gonor demanare,

Cordis mei gremium
Digneris mundare,

Ut te ac tuum filium
Dignus sim laudare.

3. Ave, sidus grat-iae

Praestans iustis rorem,
Firmamento gloriae

Mirum dans splendorem,
Matri des ecclesiae

Tuum per amorem
Titulum victoriae

Contra bellatorem.

