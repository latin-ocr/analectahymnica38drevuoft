IX. Psalterium tertium.

Distichon prooemiale.

1.1nfinitae et invictae
Iesu rex potentiae,
Tu dignare mihi dare
Donum sapientiae.

2. Huc aspectum, huc affectum
Dirige propitium,
Omnis doni atque boni
A quo est initium.

3. En, propono tuo dono
Carmen tibi promere,
Ut te Iesum saepe laesum
Queam flexum reddere.

4. Sis adiutor et instructor,
Ut te possim libere
collaudare et amare
Et sincere sapere.

5. Unguentorum me tuorum
Unge aromatibus
Et praeclaris tui paris
Cinge charismatibus.

o. Seductoris et raptoris
Animarum obrue
Cunctas fraudes, uti laudes
Tibi pangam strenue,

Quinquagena I.

1. Ave, lignum vitae fructiferum,
Fructum ferens
menses per singulos,
Cum in fine veneris temporum,
Inter tuos nos pone ramulos

2. Ave, celsi tonantis unice
Fili, solvens peccati vincula,
Rege statum plebis catholicae,
Cuncta pellens ab ea scandala.

3. Ave, Iesu, creator omnium,
Diem luce decora vertiens,
Ne malignum

me, quaeso, somnium
Turbet, quando
quiesco dormiensÂ¹

4. Ave, lumen,
quo sanctae animae
Insignitae habent laetitiam,
Fronti meae
Tau signum imprime,
Quo in fine cognosci valeam.

5. Ave, 1esu, te diligentium
Scutum atque corona gloriae,
Omne aufer a me mendacium.
Ne secludar a regno patriae.

6. Ave, per quem
exactor contumax
Est destructus in funus inferi,
Medicamen largire efficax
Animarum nostrarum vulneri.

