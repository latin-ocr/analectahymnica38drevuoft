— 207 —

.114. Ave, quae dignissima
Es creaturarum
Unquam a potentia
Dei creatarum,
Dolores, piissima,
Tollas animarum
Pro peccatis maxima
Poena detentarum.

115. Ave, virga flosculo

Pollens divinali,

Qui mundum a vinculo
Solvit criminali,

Te laudantem sedulo
Laude speciali

Tutes a diabolo,
Rege gehennali.

116. Ave, stella, radium
Mirum quae misisti,
Cum salutem gentium
Carne genuisti,
In caelis tripudium
Angelis auxisti,
Satanae excidium
Et solamen tristi.

117. Ave, lapis caelicae
Novaeque scructurae‚
Quam laudant angelicae
Semper creaturae,
Pia mater, abice
Meam molem curae,
Qua premor ab hosticae
Metu imposturae.

118. Ave, via lactea
Viaeque lucerna,
Ducens ad aetherea
Regna vel aeterna,
Meam, o virginea
Mater, sic guberna
Vitam, ne erronea
Me ducat ad inferna.

119. Ave, quae sequentibus

Te praestas ducatum

Ac mundi spernentibus
Huius incolatum,

120.

121.

122.

123.

124.

Post mortem, devotius
Rogo, meum flatum
Perducas celerius
Ad felicem statum.

Ave, 0 lux radii
Caeli emissiva
Et eius contrarii
Omnis expulsiva,
Servi tui devii
Esto directim,
Servans me a vitii
Semper recidiva.

Ave, sagacissima
Domini ancilla,
oboedientissima
Semper et tranquilla,
Mala, quae in anima
Mea sunt, sugilla,
Iugiter ut optima
Fiat pax in illa.

Ave, quam felicitas
Perornat aeterna,
Tua quam humilitas
Meruit interna,
Perducat benignitas
Tua nos ad verua
Caeli, ubi trinitas
Regnat sempiterna.

Ave, celleraria
Sanctae trinitatis
Gratiae donaria
Praebens praeparatis,
Praestes adiutoria
Tuae pietatis
His, quos purgatoria
Gravant pro peccatis,

Ave, mons o caelicae
Benedictionis‚
Sate ab opifice
Summo cunctis bonis,
Mentes nostras perfice
Cum virtutum donis,
Lumen dans deificae
Contemplationis.

