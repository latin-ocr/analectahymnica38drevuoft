87. Ave, repleta gratia
parensque paris nescia,
Opem tuam fer miseris,
Constitutis in tenebris.

88. Ave, Maria genetrix
Dei eiusque alitrix,
Exoro te medullitus,
Infringe hostis impetus.

89. Ave, fraglans aureola

Et puritatis viola,

Ad natum preces porrige

Et actus meos dirige,

90. Ave, genetrix Sabaoth,

Quo depellitur Beemoth,

Qui est auctor mendacii

Atque carnalis vitii.

91.Ave‚ quam caeli milites,

Fecundi quoque palmites,

Qui veram vitem ambiunt,

Te venerari cupiunt.

92. Ave, ornata regio

Cultu, tuo suffragio “

Fac, ut triumphem fortiter,

Ut coroner perenniter.

93. Ave, vita humilium

Et gaudium maerentium,

Pupillis atque viduis

Tuis assis subsidiis.

176 -—

94. Ave, cuius maternitas
Oves reducit perditas
Ad ovile ecclesiae,
Feno pascens iustitiae.

95. Ave, virgo amabilis,
Mundo, hosti terribilis,
Vitiorum sculptilia

- Frange, 0 David filia.

96. Ave, cuius maturitas,
Praecipue humilitas,
Regnantem caeli solio
Tuo immisit gremio.

97. Ave, cuius notitia
Menti praebet solacia,
Intende iubilamini,
Quod tuo pango nomini.

98. Ave, myrtus fraglantiae
Et adamas constantiae,
Praesta triumphum regibus
Pro fide militantibus,

99. Ave, repleta gratia,
Cui cordis in laetitia
Servire glisco iubilis
Praeconiorum tituliS.

100. Ave, beata millies,
Nunc salutata centies,
Da nulli unquam detraham
Bonisque non invideam.

Quinquagena 111.

101. Ave, quam summa bonitas

Et humana obliquitas
Matrem Dei constituit,
*In te carnem cum induit.
102. Ave, prae mulieribus
Glorificata omnibus,
Nos tuum iungat meritum
Cohorti caeli militum.

103. Ave, enixa subolem
Angelis venerabilem,
Ad sanctorum duc praemia
Haec promentes servitia.

104. Ave, paradisicola,
Sed olim terrae accola,
Absolve me a compede
Hostis, qua stringor valide.

