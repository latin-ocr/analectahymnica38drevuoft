— 186 -

49. Ave, arca foederis
Novi testamenti,
Levigat quod veteris
Pondus instrumenti,
Squamas aufer sceleris
Motus faeculenti,
Qui ab annis teneris
Instat meae menti.

50. Ave, quam glorifico
Istud per dictamen.
Cuius prece sentio
Semper sublevamen,
Placa tuo merito
Patrem, natum, flamen,
Ut ab omni debito
Me absolvat. Amen.

Quinquagena Π.

ῐ1. Ave, virgo siderum
Stella primitiva,
Arbor pomis munerum
Ferax ut oliva,
Consolatrix pauperum,
Mater Iesu diva,

Salva me, quem scelerum

Temptant rediviva.

52. Ave, ο vibrabile
Sidus, cor tristatum
Reddens consolabile,
Noxis depuratum,
Meum fac frenabile
Dei per mandatum,
Nunc abominabile
Bonisque nudatum.

53. Ave, cui merito

Libens et ovatim

Symphonias recito
Atque seriatim,

Mihi quasi perdito
Subveni citatim

Et solvens a debito
Voca nominatim.

54. Ave, quae prophetica
Littera expresse
Scriberis deifia
Christi mater esse,
O spes mea unica,
Mei menti fessae
Propter bella hostica
Digneris adesse.

55. Ave, cuius cultui
Colligo laudamen‚
Cuius opem habui
Per aeternum flamen,

Tribue conflictui
Meo sublevamen,

Quo quasi contabui
Belli ob gravamen.

56. Ave, iris temperans

Nobis iram Dei,

Mundo signum celebrans
Dans temperiei,

Peto pauper clamitans:
Miserere mei,

Nato sis concilians
Me peccantem ei.

57. Ave, campi caelici

Herbula formosa,

Medicans catholici
Gregis morbidosa‚

Refice hymnidici
Tui ruinosa

Pelleque horrifici
Anguis venenosa.

58. Ave, cuius recito
Laetus insignimen
Sicque tuum flagito
Devotus lenimen,
Auferas ut subito
A me fastidimen
Et cum hoste perdito
Eiusdem molimen.

59. Ave, obumbraculum,
In quo vitae lignum
Crevit, omne frivolum
Pellens et malignum,
Sume pedis osculum
Ob amoris signum,
Quo, precor, in saeculum
Facias mo dignum.

