-4g.-.

97. O summa paternitas

Cunctis praedicanda,

Ο prolis nativitas
Nobis adoranda,

O sancti proprietas
Spiritus amanda,

Aufer poenas debitas
Pro culpa nefanda.

98. Summa Dei bonitas,

A qua omne bonum,
Praebens tuis gratias
Consolationum‚

Tuum mea pravitas
Flectit ante thronum,

Uti a me abigas
Ensem ultionum.

99. O inenarrabilis

Institutor vitae,

A cunctis amabilis
Exstans infinite,

Nos tibi in singulis
Fac servire rite,

Ut finitis saeculis
Dicas: Mecum ite.

100. Misericordissime

Pater, Logos, Flamen,

Te per flagrans intime
Deprecor conamen,

Ut pellas mitissime
Praesens tribulamen,

Quo nos iniquissime
Hostes vexant. Amen.

Quinquagena III.

101. Trinitas ab omnibus
Rebus segregata,
Praestans abundantius
Illis praeparata,
Nostra mens humilius
Petit te prostrata,
Ut ipsius gemitus
Solvas et peccata.

102. O indissolubilis
Causa bonitatis,
Quam laudo cum angelis
In his praedicatis,
Dederim piaculis
Modo locum satis
Sacris adminiculis
Matris pietatis.

103. Ο rex, regum domine,
Carens detrimentO,
Sed amictus lumine
Velut vestimento,
Mariae precamine
Purgare memento
Nos ab omni crimine
Brachio extento.

104. Ens et esse omnium,
Trinitas beata,
Te participantium
Per dona collata,

Corda te quaerentium
Per haec praedicata

Laetentur caelestium
Choris sociata.

105. O rerum principium
Superprincipale‚
Ipsis contubernium
Donans sociale,
Duc nos in consortium
Tuum aeternale,
Quo canamus canticum
Tibi speciale
106. O princeps deifice
Omnis potestatis
Rectorque mirifice
UniversitatiS,
Subveni mitifice
Cunctis tribulatis,
Quos vexat barbarice
Auctor falsitatis.

107. Deus incapabilis

Mentis ratione,
Attamen laudabilis
Humano sermone
Et vere amabilis
In affectione
Ac desiderabilis

Contemplatione.

