56.

58.

59.

60.

61.

,61-

Ave, panis caelice,
Qui esuriei
Succurris mirifice
Famulorum Dei,
Peto, rex magnifice,
Miserere mei
Auferendo hosticae
Fraudes rabiei.

. Ave, fios praelucide

Amoris divini,
Rore pellens valide
Morsus serpentini
Virus, audi placide
Melos vespertini
Cantici, quod fervide
Canunt inquilini.

Ave, qui nos gratia
Tuae pietatis
Elimas a scoria
Nostrae pravitatis,
Contere potentia
Tuae maiestatis
Hostem cum versutia
Suae falsitatis

Ave, vera claritas,
Quae pallorem nescis,
Qua fugatur falsitas
Mentiumque pestis,
Tua praestet pietas
Consolamen maestis,
Quos gravat, adversitas
Motibus molestis.

Ave, quem a saeculo
Mundo prophetatum
Credimus, ab angelo
Matri nuntiatum,
Da credenti populo
Tuum famulatum
Sequi corde sedulo,
Servare mandatum.

Ave, cui sinceriter
Glisco deservire
Et amplexus dulciter

Tuos introire,

62.

63.

64.

65.

66.

Digneris velociter
Mihi subvenire,

Ne mo culpae turpiter
Possint impedire.

Ave, sidus fulgidum,
Stella matutina,

Pectus purgans sordidum
A culpae sentina,

Fastum mentis turgidum,
Tuae disciplina

Legis fac me subditum
Tibique combiua.

Ave, qui es specie
Mire decoratus
Atque donis gratiae,
Placidus et gratus,
Maerores ecclesiae
Cerne miseratus,
Auctoris nequitiae
Quam turbant conatus.

Ave, cui concinimus
Hymnum in praesenti,

Terram cum caelestibus
Provide regenti,

A lupis rapacibus
Manu nos potenti

Serva et a facibus
Aeterni tormenti.

Ave, praeclarissimum
Animae monile,
Gratia cor stolidum

Faciens civile,
Concinentem famulum
Opus hoc servile

Introire caelicum
Facito cubile.

Ave, quem glorifico
Hanc per hymnodiam,
Quam per sacram colligo
Hagiographiam,
Tibi, Christe, supplico
Matrem per Mariam,
Mihi des erratico
Te sequi vitae viam,

