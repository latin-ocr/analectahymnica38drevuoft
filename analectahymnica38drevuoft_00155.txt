——152—

‹53.Axe, spes et mater fidelium,
Diriguntur qua velut remige,
Tuum mihi

praestans praesidium,
A pravorum me coetu protege.

64.Ave‚ virgo, ancilla Domini,
Hymnum ei decorum offerens,
Meo, precor, assis genimini
Mala cuncta ab eo removens.

65. Ave, cuius prolis nativitas
Est monstrata
per cellam gentibus,
Mentis meae per te ariditas
irroretur gratiae imbribus.

66.Ave, ο deitatis cellula
Praeservata ab omni vitio,
Te laudantem hac in litterula
Intuere vulto propitio.

67. Ave, virgo, polorum satrapa
Facta, potens nos salvos facere,
Zabulinum conatum dissipa,
Quo nos crebro temptat evertere.

68. Ave, cuius nati mors inclita
ius confregit hostis tyrannicum,
Carne busto

post mortem tradita
Me ne spernas velut exoticum.

69. Ave, cuius alvi gestamine
confunduntur
fraudes satanicae,
Tuae precis serva iuvamine
Te laudantem hymnis magnifice.

70. Ave, speciosa iuvencula,
Quam collaudo mente et labiis.
Mea iam decrescens aetatula
Animetur tuis praesidiis.

71. Ave, Sion 0 pulchra filia,
Agni Dei contecta vellere,
Gratiarum per stillicidia
Te laudantes purga a scelere.

72. Ave, stella o Balamitica‚
Qua medentur corda flebilium,
A me mundi aufer sophistica
Et in morte praebe auxilium.

73. Ave, quam fabricator temporum
Matrem elegit ab initio,
Ergo pia sis memor memorum
Hac laudantum te famulitio.

¹74. Ave, quae continentem omnia
claustris tui celasti uteri,
Extollentem tua praeconia
Ne permittas ab hoste conteri.

75. Ave, virgo, radix vivifica,
Gratiarum rivos scaturiens,
Cogitatum meum rectifica,
Ad superna promissa erigens,

76. Ave, virgo turris constantiae,
Praemunita virtutum clipeis,
Velo tuo mc rege gratiae,
Ne procellis mergar aequoreis.

77. Ave. virgo, quae mundo perdito
Genuisti salutis pretium,
Esu Iesu carnis me facito
Dignum. ne incurram iudicium.

78.Ave‚ mentis asylum profugae,
Inimici deceptae fraudibus,
Manum mihi iutricem porrige,
Vitiorum levans a sordibus,

79. Ave, caeli regina, imperans
Seraphinac sceptris militiae,
Aper infernalis exterminans
Vi pellatur tuae praesentiae.

86.Ave, panis aeterni alitrix,
Quo cibatur sanctorum contio,
Venerantes te, Dei genetrix,
In extremo salva iudicio.

81. Ave, virgo Maria inclita,
Mediatrix Dei et hominum,
Prece mea absolve debita,
Postetati ne tradar daemonum.

82. Ave, virgo et mater nobilis,
Creaturis eunctis praeeminens,
Illis nempe exstas dissimilis
Salvatorem mundi parturiens.

83. Ave, cella 0 pigmentaria,
Speciebus abundans gratiae,
Fac intrare nos caeli atria,
Iucundcmur ut Christi facie.

