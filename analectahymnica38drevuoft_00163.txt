— 1130 -—

5. Ave. prophet-ata antiquitus
Grenituram divinam subolem,
Defunctorum exaudi gemitus,
Quibus pulsant te venerabilem.

6. Ave, genetrix homousion,
Quo praestatur
salus credentibus,
Purga meam, exoro, miticon,
Defoedatam peccati sordibus,

7.Ave, quam melodiis melicis
Devotorum collaudat unitas,
Laquat-ismo me captum illiois
Hostis tua resolvat pietas.

8. Ave, virgo, quem alimonia
Lactis Dei pavisti filium,
Mihi eius ad tirocinia
Consecrato praebe auxilium.

9. Ave, mater et thronus gratiae,
Qua solantur corda maerentium,
Regem nobis placa iustitiae,
Cum finale erit iudicium.

10. Ave, virgo, sedes altissimi.
Qua resedit novenis mensibus,
Mea, quaeso, arcana animi
A perversis serva haeresibus,

11. Ave, de qua suprema veritas
Carnem sumpsit
pro natis hominum,
Per te mea purgetur vanitas,
Qua deturpor
instinctu daemonum.

12. Ave, luna sole praeclarior,
Quae ignoras viam eclipticam,
Tribulamen aufer, quod patior,
Per orationem magnificam.

13. Ave, virgo formae egregiae,
Oriunda regum prosapia,
lnimicos pacis et gratiae
Superare fac me modestia.

14. Ave, arca, manna dulcissimum
ln te servans legisque paginam
Bonae vitae dona propositum,
Quo caeleste regnum obtineam.

15. Ave, stella, cuius praeclaritas
Cunctis astris exstat fulgidior,
ln extremis mihi securitas
Esto, cum est hostis infestior.

16. Ave, cellula pigmentaria,
Odoramen dans balsamiticum‚
Insectantem nos plurifaria
Fraude hostem

preme vulnificum. ⁴

17. Ave, cuius nos amabilitas
Ad laudandum te cogit iugiter,
Ad coronas nobis propositas
Pervenire fac nos velociter.

18.Ave, virgo, quae pretiosior
Exstas auro cunctis operibus,
Passionem mentis, quam patior,
Tuis aufer orationibus,

19. Ave, admiranda in saeculum,
Quam hac dulci affor dictamine,
Sub honore mundi periculum
Sustinentes iuva precamine.

20. Ave, coronata magnifice
Privilegiorum insigniis,
Obviare fac me pacifice
Persequentum inimicitiis.

21. Ave, cuius ventris oppidulo
AdbellandumseGhristusinduit,
Qui pugnando crucis patibulo
Ab inferno suos eripuit.

22. Ave, virgo, fons lucidissime,
Aquam vitae
praebens potantibus,
Turbativa clementer reprime,
Quibus premor
ab adversantibus

