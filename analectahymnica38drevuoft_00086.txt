135.

136.

137.

138.

139.

140,

-83 ..-

Ave, sapientia,
Omnis boni nutrix,
Veraque iustitia,
Mali persecutrix,
Tua sit clementia
Nostra semper tutrix,
Ne nos propter vitia
Poena mulctet ultrix.

Ave, qui devotius
Tibi adhaerentes
Es consuetus crebrius
Consolare flentes,
Istis in carminibus
Tibi concinentes
Gratiae fluminibus
Lava mundans mentes.

Ave, dux magnificae
congregationis
Virtutis angelicae
Istis quem in sonis
Resero poetice,
Te pium in donis
Rogo, non me despice
In hora agonis.

Ave lux, clarescere
Corda tenebrosa
Faciem, pro scelere
Luxuque lutosa,
Digneris reficere
Meae ruinosa,
Tandem fac me scandere
Caeli gaudio'sa.

Ave, causa omnium,
Bonitas et vita
Tibique credentium
Salus infinita,
Nobis adversantium
Cohors sit contrita
Et nos ad consortium
Iustorum invita.

Ave, lumen prodiens
Patre ab aeterno,
Quod licet caecutiens
Visu mentis cerno,

Ecce, nunc subiciens
Tibi me prosterno,

Ut me mei miserens
Praeserves ab inferno.

141. Ave, qui virginei

Ventris es clausura
Cinctus pro viperei
Hostis impostura,
Solutos a carnei
Vincli nos cinctura
Liberes a Stygei
Ignis combustura.

142. Ave, germen nobile

Iesseae radicis,
Decus delectabile
Deferens in spicis,
Fove, quaeso, sedule
Gratiarum micis
Praegravatum subdole
Me ab inimicis,

143. Ave, quem primarium

Lapidem propheta
Scripsit, nam credentium
Robur es et meta,

Contra adversarium,
Rogo mente laeta,
Mihi dans praesidium
Sis agonitheta.

144. Ave, rex praecipue,

Caelo, terrae, mari,
Praesidens‚ assidue
Dignus coliaudari‚
Fac nos te proficue
Semper venerari,
Ut a te perpetue
Possimus beari.

145. Ave, venerabilis

Super omne clarum
Atque amicabilis
Super omne carum
Venerantes titulis
Laudutn te istarum
Cunctis a periculis
Serva animarum.
6*

