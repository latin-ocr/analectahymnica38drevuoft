. 92.

93.

94.

95.

96.

—205—

Ave, privilegiis
Matris decorata,
Ideo collegiis
Sanctorum praelata,
Mea mens a vitiis
Multum deturpata
Te petit pro gratiis,
Ο mater beata,
Ave, o navicula,

In qua transfretavit
Christus, cum pericula
Mundi degustavit,

Corpore et anima
Te laetificavit,
Cum te super agmina
Caeli exaltavit.

Ave o hausarium
Aquae fontis vitae,
Per invitatorium
Clamitans: Venite,
Sitis adiutorium,
Gratiam haurite,
Gaudenter ad proprium
Locum sic redite.

Ave, nobilissimum
Decus puellare,

Quam istud per canticum
Conor exaltare,

Nam est suavissimum
Mihi te amare

Tuamque praeconium
Cunctis propalare.

Ave, quae virtutibus
Multis decorata

Nunc es in caelestibus
Multum exaltata,

97.

98.

99.

Laus in his carminibus
Tibi decantata

A te venerantibus
Auferat peccata.

Ave, cui attentius
Caeli hierarchiae
Tubis in ductilibus
Psallant omni die,
Te laudantes plausibus
Huius melodiae
Visita frequentius.
O mater Messiae.

Ave, ο sacrarium
Dei virginale,
Cuius quoque solium
Es imperiale,
Meum aufer varium
Pondus criminale,
Post ne me incendium
Urat gehennale.

Ave, porta clavibus
Nullis reserata,
Virtutum divinitus
Gemmis decorata,
Meis genitoribus
Subveni beata,
Quos forte in ignibus
Detinent peccata.

100. Ave, caeli lilium.

Cuius odoramen
Saepe mulcet filium,

Patrem atque flamen,
Cum erit iudicium,

Mihi da solamen,
Ne feram excidium

Cum damnatis. Amen.

Quinquagena III.

101. Ave, mater, animae

Vagae hospitatrix‚
Quae se noxis pessime

Foedat et peccatrix,
Rogo devotissime

Te, ο mi amatrix,
Meae ut citissime
Mentis sis curatrix.

102. Ave, virgo, aquila

Dei singularis,
Omnia per saecula
Cum quo iucundaris,
Prece‚ rogo, sedula
Odis his praeclaris,
Momenta per singula
Ut me tuearis,

