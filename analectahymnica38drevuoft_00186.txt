—183—

16. Ave, mater inclita
Sempiterni regis,
Quae per tua merita
Culpas nostras tegis,
Populum civilita
Christiani gregis
Ipsumque habilita
Ad mandata legis,

17. Ave, cunctis sanctior

Sanctis, o Maria,

Cui libens famulor
Hac in poetria,

Laqueis praeoccupor
Positis in via,

Hos disrumpe, deprecor
Te, o virgo Maria.

18. Ave, regis caelici

Thalamus pudoris,

Vinea tu Engaddi‚
Balsamus odoris,

Esto mei lubrici
Clibano ardoris

Calorem deifici
Tribuens amoris.

19. Ave, cuius filii
A patre legamen
Hominis exsilii
Fuit relevamen,
Tortis per incendii
Stygis da purgamen
Clementis subsidii
Tui consolamen.

20. Ave, prae carbunculo

splendens margarita,

Per quam huic saeculo
Vera venit vita,

Mea mens oraculo
Tuo sit munita,

Ne hostili vinculo
Cadat irretita.

21. Ave, cuius animum
Pressit maestitudo,

Cum gravavit filium
Poenae gravitudo,

Tua tuum famulum
Salvet lenitudo,

Quem perturbat plurimum
Gordis amaritudO.

22. Ave, stella clarius

23.

24.

25.

26.

Radians quam luna,
Tibi famulantibus

Praebens opportuna,
Deo tuis precibus,

Quaeso, me aduna,
Caleo interius

Qui peccati pruna.

Ave, quam nunc praedico
Per divinum nutum
Carmine poetico
Dominam virtutum,
In procinctu bellico
In hostem versutum
Statim mihi illico
Precis praebe scutum.

Ave, in quam fortius
Post Deum confido,
Per quam cordis citius
Pellitur formido,
Me cum temptat acrius
Honoris cupido,
Suggere velocius
Poenas, quas formido.

Ave, stirps eximia,
Ex qua fructus crevit,
Mundi qui confinia
Odore replevit,
Carnis luxum expia,
In me qui desaevit,
Et nunc ex frequentia
Quasi inolevit.

Ave, virga fertilis
De radice Iesse,
Digna venerabilis
Dei mater esse,
O virgo amabilis,
Menti meae fessae
Mortis in periculis
Digneris adesse.

