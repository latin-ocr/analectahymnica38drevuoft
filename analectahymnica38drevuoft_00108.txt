——105—

27. Ave, benedicte per saecula,
Qui in patris venisti nomine,
Tuus tibi supplicat assecla,
Adulantum ne cadat famine.

28. Ave, cuius omnipotentia
Maiestatis mundo innotuit,
Cum de nube patris sententia
In baptismo tuo intonuit.

29. Ave, Iesu, qui recte dicere
Mediator Dei et hominum,
Vinculatos educ de carcere,
Qui purgantur ardore criminum.

30. Ave, qui de massa pulverea
Potestate formasti hominem,
Me exutum mole corporea
Fac gustare tuam dulcedinem.

31. Ave, Iesu qui per sanguineum
Nos sudorem ad caelosrevocas,
Motum luxus exstingue igneum
Ac livoris faces fumificas,

32. Ave, quem pro-
sequuntur laudibus,
Continentur qui caeli ambitu,
Nos renatos aquis vitalibus
Septiformi informa spiritu.

33. Ave, Iesu, quem benedicere
Non cessabunt sancti in superis,
Ne nos patiaris succumbere
In adversis neque in prosperis.

34. Ave, qui Iudaeis venumdari
Voluisti vili numismate,
Nos, quos cernis
hoste circumdari,
scripturarum conforta dogmate.

35. Ave, fons aquarum viventium:
Quae in praeceps
fluunt de Libano,
Mentes ad te confugientium
In eorum conforta termino.

36, Ave, Iesu qui nos assidue
Ad te vocas lege bifaria
Laudes tibi promentes strenue,
Praebe usui necessaria.

37. Ave, Iesu qui culpas abluis
Supplicantum tibi humiliter,
Nos a poenis serva perpetuis
Et aeterna bona da largiter.

38. Ave, per quem captis remissio
Praedicata est ac exhibita,
Sic ornetur mea locutio,
Dilabatur ne in prohibita.

39. Ave, Iesu, qui ad agalmata
Angelorum
fers drachmam decimam,
Precis meae sint thymiamata
Tibi grata
ob spem firmissimam.

40. Ave, flos, qui ab horto caelico
Oluisti per mundi climata,
Me odore tuo vivifico
A peccati morte resuscita.

41.Ave, qui confregisti tartara
Angelorum stipatus acie,
Me turbatum, precor. exhilara,
Ne ignava turper segnitie.

42. Ave⁷ Nazarene, lux Bethlehem,
Omnis boni decus egregium,
Agonizans ne fide titubem‚
Lucis tuae immitte radium.

43. Ave, qui sudorem sanguineum
In agone fudisti positus,
Observantes meum calcaneum
Hostes tuis prosterne viribus.

44. Ave, Iesu, decorus specie
Filiorum prae natis hominum,
Ensem mihi praesta constantiae,
Temptamenta

quo vincam daemonum.

45. Ave, Iesu, fons, euius impetus
Civitatem Dei laetificat,
Rivis aquae nos sancti spiritus
Pota, quos hic latex significat.

46. Ave, qui ad

regnandum perpetim
Ascendisti cum summa gloria,
In excessus

nos perduc Beniamin,
Contemplemur quis te in patria.

