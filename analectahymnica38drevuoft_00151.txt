XI. Psalterium Secundum.

Oratio prooemialis,

. O virgo felix, 0 novella gloria,
Caelestis arcis satraps nobilissima,
Inclina meis supplicationibus
Vultum gemellis cum diadematibus,
Cui posse soli cunctiparens subdidit.

. Genetrix Christi, filia altissimi,
Elinguis oris, fautrix, move organum,
Largire comptum carmen infaustissimo,
Fac, ut tuarum mira laudum concinam,
Nam scis et ipsa posse mutos eloqui.

. Nam meus haerens sermo lingua debili
Balbutit et modis laborat absonis,

Sed si superno rore respergas iecur
Et spiritali lacte pectus irriges,

Vox impeditos rauca laxabit sonos.

. Sum mutus nempe, sed potens facundiae,
Unde tu, mater, nato tuo supplica,

Ut mihi donet plectrum eloquentiae,
Quatenus digne hymnos tuos proferam,
Quibus lauderis hic et in perpetuum.

. Evangelista sparsit ipsum talia

Olim praecepta dedisse apostolis:

Nolite verba, cum sacramentum meum
Erit canendum, providentes quaerere,
Ego imparatis, quae loquantur, suggeram.

. Frenentur in me corporum cupidines,
Tersa ut intus emicet prudentia,

Sic excitato prospice cacumine
Liberque flatu laxiore spiritus

Christi parentem rectius te praedicem.

. Gloriam ergo tuam, virgo, resonent
Mecum fideles renati baptismate.
Sed id beata tu des nobis praemii,
Ut conregnemus tecum in caelestibus
Per indefessa saeculorum saecula.

