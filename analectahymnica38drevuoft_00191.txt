71.

¹72.

73.

74.

75.

—188—

Ave, quam ecclesiae
Plebes congregatim
Laudant per laetitiae
Cantica globatim,
Tuae stillas gratiae
Funde vel guttatim,
Ut pondus inertiae
Meae pellant statim.

Ave, cui in saeculum
In caelorum thronis
Regnanti munusculum
Hoc devotionis
Porrigo, tu torculum
Meae devotionis
Reple, petiens frivolum
Malae actionis.

Ave. cui ecclesiae
Sanctae aggregamen
Iugiter laetitiae
Fert glorificamen,
Auferas tristitiae
Meae onustamen‚
Dans divinae gratiae
Mihi gratulamen.

Ave, quae decentibus
Es praerogativis
Perornata dignius
A personis divis,
Meis genitoribus
Mortuis et vivis
Succurre celerius
Gratiarum rivis,

Axe, fons nectareum

Praebens iustis potum,

Qui in membris carneum
Frigeravit motum,

Mihi fae virgineum
Vultum tuum notum,

Circa vitae terminum
Visitans aegrotum.

Ave, cuius memoror
Animo gaudenti,
Unde tecum colloquor
In oda praesenti,

77.

78.

79.

80.

81.

Obvia, te deprecor,
Hosti persequenti,

Qui iam est infestior
Populo credenti.

Ave, stirps 0 caelica,
Ferens angelorum
Panem, qui famelica
Corda devotorum
Reficit‚ me adplica
Coetui iustorum
Auferendo lubrica
Desideriorum.

Ave, mulieribus
Omnibus praelata
Et cunctis credentibus
In patronam data,
Esto paenitentibus
Nobis advocata,

Ut dilectus filius
condonet peccata.

Ave, felix gemmula
Miro modo nitens,
Omni semper macula
Peccatorum carens,
Aaron tu virgula
Absque succo florens,
Gratiae amygdala
Christianis ferens.

Ave, fructuaria
Stirps praebens frumenti
Adipem cum gratia
Animae credenti,
Hac laudis materia
Tibi servienti
Assis a miseria
Mundi divertenti.

Ave, euius opera
Et benignitate
Solvitur mens misera
Ab iniquitate,
Me pupillum libera
Ab adversitate
Deoque confoedera
Cum celebritate.

