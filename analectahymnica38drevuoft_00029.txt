9.

10.

11.

12.

13.

14.

Ο praeclarissimum
Lumen scientiae,
Infunde radium
intelligentiae
Meum in animum
Et sapientiae,
Quem foedat plurimum
Nubes inscitiae.

Pax, universitas
Per quam conectitur,
Lex atque veritas,
Qua et construitur,
Dolus et falsitas
Procul abicitur,
Fides et aequitas
Nobis indicitur.

Ο causalissima
Veraque deitaS,
In qua est optima
Et summa entitas,
Qua et plenissima
Exstat paternitas,
Proles verissima
Et prima caritas,

Ο vita omnium
Vitam vivificans
Et lux viventium
Visum illuminans,
Malos per meritum
Vitae purificans,
Iustos per praemium
Caeli deificans.

Summa paternitas
Et filiatio
Altaque caritas
Sive conexio,
Summa infinitas
Absque principio,
Te nulla entitas
Capit vel ratio.

Ens, cuius gratia
Est omnis statio,
Omnis essentia
Et omnis motio,

15.

16.

17.

18.

19.

Ex sapientia
Nostra sit actio,

Tandem in gloria
Sit collocatio.

Ens, indicibilis
Cuius maioritas
Praestat et singulis
Tua prioritas,
Te laudum titulis
Nostra minoritas
Extollit, flebilis
Quam premit pravitas.

O trina unitas
Substantialiter
Et una trinitas
Sed personaliter,
Mea te parvitas
Petit humiliter,
Eius satietas
Sis aeternaliter.

O pater luminum,
'Qui lucem generas,
Nostrorum criminum
Quae pellit tenebras,
mustra mentium
Nostrarum latebras,
Expelle vitium,
Infunde gratias.

O rex mirabilis
Dictus Emmanuel,
Quem laudum titulis
Extollit Daniel,
Suis oraculis
Profert Ezechiel,
Ad partum virginis
Nuntiat Gabriel.

Lumen spiritibus
intellegibile,
Sed nullis sensibus
Comprehensibile,
Mariae precibus
Sit impetrabile,
Quod his carminibus
Stat deprecabile.

