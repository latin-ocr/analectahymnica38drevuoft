—163 —

59. Ave, mater rectoris omnium,
Quo nil constat
esse praestantius,
Tribulatione me obsitum
Sublevare digneris ocius,

60.Ave‚ mater Christi amabilis,
Quo regnas nunc
et immortaliter,
Exorata ne sis difficilis,
Sed petita praesta hilariter.

61. Ave, mater, o favorabilis,
Locupletans tuos munifice,
Servi tui, o venerabilis,
Paupertatem mentalem disice.

62. Ave, felicitatis praevia,
Post te ‘trahens corda fidelium,
Decurrenti mihi per invia
Mundi tuum confer auxilium.

63. Ave, virgo, quae sacro ubere
Summi patris lactasti genitum,
Machinamen da mihi vincere
Hostis atque eius satellitum.

64. Ave, virgo, in cuius laudibus
Personamus hymnos alacriter,
Nos adesse Dei conspectibus
Fac, laudemus

et. hunc perenniter.

65. Ave, virgo, quae mentis iubilo
Paradisi intrasti florida,
Caritatis Dei igniculo
Corda nostra accende frigida

66.Ave, via, cuius planitie
Ad superna directe graditur,
Donum praesta perseverantiae,
Qua salutem iustus consequitur.

67. Ave, sidus splendore melicum,
Orbem tuo illustrans iubare,
Da per nomen

tuum specificam
Nos divino repleri munere.

68. Ave, stella inconfuscabilis‚
Mundo mittens
splendorem gratiae,
Me illustra, ο mater nobilis,
Caligatum nube iustitiae.

69. Ave, ο propitiatorium,
Sub quod pressi delictis fugiunt,
Contra hostes fer adiutorium,
Qui in servos tuos insaniunt.

70, Ave, pratum caeleste, roridum
Sempiterni flatu spiraminis,
Carmen hoc

sonanti rancholidum
Munimentum praebe oraminis.

71. Ave, mater et fautrix flentium,
Semperpraebenstehispieticam‚
Mentes liga te venerantium
Per amoris catenam auream.

72. Ave, mater mundo amabilis,
Mater spei et mater gratiae,
Prece mea mens variabilis
Vi stabiliatur constantiae.

73. Ave, virgo, quam Basileaca
Tellus laudat eiusque synodus,
Te a culpa monstrans Adamica
Praeservatam fore divinitus,

74. Ave, urna caelestis poculi,
Recreantur quo iusti iugiter,
Exoptamen ausculta famuli
Te precantis fiducialiter.

75.Ave, cuius laus multifaria
Cunctis claret in terrae finibus,
Mentis me depressum angaria
Relevare digneris citius.

76. Ave, cuius vitae vestigium
In exemplum nobis proponitur,
Salva servum

precis per brachium,
Qui a Deo iuste proicitur.
11*

