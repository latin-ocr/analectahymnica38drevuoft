27. Ave, arbor florida,
Fructus qua (livinus
Crevit, sanans morbida
Corda, quae vulpinus
Dolus fecit sordida,
Rogo te reclinus,
Prece tua vivida
Fac, sim columbinus.

28. Ave, cui geniculor
Cordis ex amore,
Nam omni profiteor
Te dignam honore,
Assis mihi, deprecor,
Gratiae madore,
Quia iam destituor

In carnali flore.

29. Ave, quam per grammaton
Huius symphoniae
Matrem homousion
Scribo vel sophiae,
O felix theotocon
Praesta mihi pie,
Ne me urat Phlegethon

In extremo die.

30. Ave, lucernarium
Caeli portans lumen,
Quod per modum varium
Menti dat acumen,
Perduc me in caelicum,
Deprecor, cacumen,
Contempler in saeculum

Ut aeternum numen.

31. Ave, stella rutilam,
Stella matutina,

Quam accendit radians
Semper lux divina,

Esto, precor, miserans
Me, clemens regina,

Quem pungit exterminans

Vitiorum spina.

32. Ave, cui pneumaton

Olim obumbravit,

Matrem homousion
Cum te consecravit,

184 —

Aufer, o theotocon,
Pater quam amavit,
Ardorem, quem Acheron
Malis praeparavit.

33. Ave, quam religio
Novi testamenti
Frequenti suffragio
Pulsat in praesenti,
Assis e vestigio
Mihi nunc maerenti
ln tuo confugio
Multum confidenti.

34. Ave, quae devotius
Legis obsequelam
Tenens das credentibus
Exemplum, suadelam,
Te deprecor attentius,
Praesta confugelam‚
Qua devitem cautius
Satanae sutelam.

35. Ave, mater afflua
Mentis pietate,
Corda culpis vacua
Replens caritate,
A me, precor cernua
Te humilitate,
Ut propellas nocua
Cum iniquitate.

36. Ave, o columbula
Zeli carens felle,
Sed cluens per saecula
Gratiarum melle,
Aufer cuncta scandala
Credentis turbellae
Nostraque piacula
Penitus evelle.

37. Ave, venerabilis

Virginum regina,

Cunctis praeoptabilis
Gratiae resina,

Meis sis piaculis,
Precor, medicina,

Ne interminabilis
Me premat ruina,

