1515 --—

139. Ave, virgo Aaron gracilis,
Paradisi florens amygdalum,
Me, qui, heu, sum
ad malum facilis,
Ne incurram,
conserva, scandalum.

140. Ave, fragrans o caeli lilium,
Cuius odor infirmos recreat,
Servi tui hoc sacrificium
Ut incensum tibi redoleat.

141. Ave, virgo,
quae caeli principem
Vultu semper
iucundo respicis,
Dolis suis defrauda aucupem
infernalem cum suis pedicis.

142.Ave, veris rosa praefulgida,
Cuius odor
fraglat ut balsamus,
Corda nostra torpore algida
Igne sancti accende spiritus.

143. Ave, funda victoris Davidis,
Qua Golias saevus perimitur,
Scutum nobis sis corde pavidis,
Inimicus quos trux insequitur.

144. Ave, salutata magnifice
Gabriele a Deo nuntio,
Nos in imis iacentes respice
Beatorum nectens consortio.

145. Ave, quae hunc pravisti ubere,
Qui dat escam esurientibus,
Me digneris lapsum erigere
Conectendo tibi psallentibus

146. Ave, virgo, quae stellis fulgidis
Coronaris bis senis mystice,
Corda nostra infunde fluidis
Gratiarum rivis mirifice.

147. Ave, porta in domo Domini
Clausa, Deo exsistens praevia,
Me concorda superno flamini
Vitiorum currentem in via.

148. Ave, mater⁷ callis errantium
Draconisque deiectrix sub doli,
Ghoro te in caelis laudantium
Tui vocem coniunge famuli.

149. Ave, regis aeterni alitrix,
Beatorum quam
laudant cantica,
illis, precor, o Dei genetrix,
Famulantem me tibi adplica.

150. Ave, mater mundi opificis,
Omni carens peccati macula,
Melodiis, da, te organicis
Laudem per infinita saecula.

Parerga.

Super Beati immaculati.

Aleph.

1. Ave, o immaculatissima,
Legem implens sincero opere.
Mentis meae conforta intima,
Ut eandem queant exquirere.

Beth.

2. Avc, virgo 0 venerabilis,
Mater tamen exstas per gratiam,
Ora Deum precibus sedulis,
Vitam meam ut cito corrigam.

Gimel.

3. Ave, Esther, cuius industria
Fregit Aman stygis consilium,
Aufer a me, quaeso. opprobria
Et contemptum ferens auxilium.

Daleth.

4. Ave, virgo, quam corde fervido
Veneratur nostrum collegium,
Cordi meo peccatis arido
Lacrimarum infunde fluvium.

