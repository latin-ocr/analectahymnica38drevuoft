- 202

59. Ave, virgo pallium
Splendens iacintinum,
Involvens candelabrum
Nutum per divinum,
Allevet auxilium
Tuum me supinum,
Deiectum per hostium
Impetum caninum.

60. Ave, invincibilis
Gratiae turella,
Ignorans terribilis
Inimici bella,
Praesta, venerabilix
Dulcisque puella,
Uti stem immobilis
ln mundi procella.

61. Ave, mater gratiae,
Mater pietatis,
Tu mater iustitiae,
Mater veritatis,
Donum indulgentiae
Impetra peccatis
Culpa fraudulentiae
Per me perpetratis

62. Ave, fons clementiae,

De quo mens pusilla

Sumit potum gratiae,
Unica vel stilla

Meae conscientiae
Sitim refocilla,

Donum ut laetitiae
Semper sit in illa.

63. Ave, ferens gladium

Christi passionis

quta vaticinium
Iusti Simeonis,

Da mihi praesidium
Consolationis

Timenti obsidium
Pessimi praedoms.

64. Ave, caeli domina,
Summa prole feta,
Per quam cuncta crimina
Mundi sunt deleta,

Virtute per carmina
Haec me locupleta,

Hostis ut molimina
Mente vincam laeta.

65. Ave, luna indicans

Nobis caeli festa,

Ubi laus est iubilans
Cunctaque modesta,

Per id carmen elegans,
Mente rogo maesta,

Aufer scelus irrogans
Omnia molesta.

66. Ave, mundi domina

Et illuminatrix,

Per quarn deflet crimina
Anima peccatrix,

Me per ista carmina
Tua, mi amatrix,

Ducat ad intermina
Trinitas creatrix,

67. Ave, quae es caelitus

Mira prole feta,

Quam et post hominibus
Genuisti laeta,

Nobis decertantibus
Sis agonitheta

Superis agminibus
Angelorum freta.

68. Ave, quae dulcedinis

Mater exstitisti,

Cum virtute flaminis
Christum concepisti,

Sed amaritudinis
Plena tunc fuisti,

Rivos sacri sanguinis
Quando conspexisti.

69. Ave, cunctis firmior
In adversitate
Caeloque stabilior
Mentis firmitate,

Ecce, nimis anxior
Mea pravitate,

Subveniâ€š te deprecor,
Cum celeritate:

