103.

104.

105.

106.

107.

108.

—206—

Ave, cornu oleum
Servans unctionis,
Levigat quod impetum

Persecutionis‚
Sis mihi praesidium
Tempore agonis,
Ne vincat obsidium
Barathri draconis.

Ave, quam nunc veneror
Hac in cantilena,

Es nam cunctis sanctior
Grratiaque plena,

Cum Maria, deprecorT
Assis Magdalena,

Solvens me, qua implicor,

Scelerum catena.

Ave, lux virginea,
Tenebras peccati
Pellens ac erronea
Mundi depravati
Cordis mei saxea
Onera caecati
Aufer et per carnea
Vitia foedati.

Ave, dux errantium
In mundi procella,
Quibus das praesidium
Velut maris stella,
Pro nobis ad filium,

Precor, interpella,
Hostis ut obsidium
Auferat et bella.

Ave, Christi Domini
Genetrix electa,
Nunc beatitudini
Caelorum invecta,
Adplica huic carmini
Aures, mi dilecta,
Tibi quod¹ nunc cecini
Mente circumspecta.

Ave, virgo luminis
Caelici lucerna,
Quo devoti hominis

Lustrantur interna,

Mei sis geniminis
Adiutrix materna,

Hoc a labe criminis
Absolvens veterna.

109. Ave, fortis mulier,
Pede quae trivisti
Satanam tunc fortiter,
Quando genuisti

Nobis mirabiliter
Corpus Iesu Christi,
Credulam quo dulciter

Plebem refecisti.

110. Ave, felix femina,
Sanctior prae cunctis,
Diva per spiramina
Chrismatis inunctis,
Praesta consolamina
Vivis ac defunctis,
Mihi per ligamina
Naturae coniunctis,

111. Ave, cuius largitas

Iuste commendatur,

Pauperum modicitas
Qua locupletatur,

Adversantum pravitas
Per te propellatur

Ab· his, quorum pietas
Tibi famulatur.

112. Ave, o humillima

Caeli dominatrix

Et vere largissima
Gratiarum datrix,

Hac laude promptissima
Rogo, mi amatrix,

Mea per te anima
Resurgat peccatrix.

113. Ave, domus numini
Summo dedicata
Et misello homini
In asylum data,
Nos laus haec nunc nomini
Tuo decantata
Iungat aggregamini
In vita beata.

