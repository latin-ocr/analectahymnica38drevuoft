59.

60.

61.

62.

63.

64.

Ave, invincibilis
Turris quae firmata
Divis propugnaculis
Es et decorata,
Nulla clavi masculis
Unquam reserata,
Sed Dei signaculis
Semper sigillata.

Ave, stella, puritas
Cuius illustravit

Mundum, qui per tenebras
Scelerum erravit,

Sed tunc eius caecitas
Plurimum cessavit,

Cum se verbi deitas
Carne calceavit.

Ave, sapientiae
Mater illibata,
Regina clementiae
Merito vocata,
Exora iustitiae
Regem, ο beata,
Ut nostrae nequitiae
Diluat errata.

Ave, stirps, qua floruit
Nux amygdalina,

Per quam cunctis patuit
Olim fraus vulpina,

Ecce, nyx occubuit,
Nobis matutina

Sed per te resplenduit,
O stella marina.

Ave, virgo mystico
Stans ornata flore,
Irrigata caelico
Divinoque rore,
Me fantem poetico
Laudes tuas more
Praeserves ab hostico
Undique timore.

Ave, splendorifera
Stella sedans fluctum
Maris et, ad aethera
Iustis dans conductum,

65.

66.

67.

68.

69.

Ortum propter scelera.
Nostrum pelle luctum,

Donans pacis foedera
Et amoris fructum.

Ave, rosa recreans
Virtutum odore,
Cuius cano iubilans
Laudem hoc tenore,
Cor meum sis relevans
Ab omni languore
Hostis infert minitans
Quem suo horrore.

Ave, nobilissimum
Templum trinitatiS,
Fidei signaculum,
Lumen veritatis,
Spei retinaculum,
Splendor claritatis,
Amoris vehiculum
Lima pravitatis.

Ave, cuius dignitas
Cunctis est laudanda,

Maxime fecunditas
Nobis amplexanda,

Qua verbi divinitas
Fuit incarnanda

Et vetus eaptivitas
Adae reparanda.

Ave, prudens hospita
Christi exsulantis,
Ad caelos deperdita
Umero portantis,
Fomitem delinita
Modo te laudantis,
Ne curram per abdita
Carnis petulantis

Ave, caeli ianua,
Quam hac cantione

Laudo mentis cernua
Supplicatione‚

Sis mihi contigua
Cum defensione,
Ne supplanter nocua
Hostis suasione.

