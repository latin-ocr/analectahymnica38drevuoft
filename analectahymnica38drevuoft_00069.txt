110. Ave, via gloriae,

Veritas et vita,

Per quam iniustitiae

“ Lex fuit sopita,

Dono sapientiae
Mentem meam dita,

Quo ab hostis rabie
Fiat praemunita.

111. Ave, qui es gratiae
Distributor iustus,
Tu decorus facie,
Fulgens et venustus,
Ad te clamo scabie
Scelerum onustus,
Praesertim lasciviae
Face semiustus,

112. Ave, mi amabilis,
Ave, speciose,
Cunctis carens maculis,
Rubens instar rosae,
Vere venerabilis
Menti amorosae
Et colendus titulis
Laudum copiose.

113. Ave, fons clarissime,
Continens viventes
Aquas, de quo animae
Haurmnt credentes»,
lesu benignissime,
In te confidentes
Ablue spurcissime
Scelere sordentes.

114. Ave, gigas strenue,
Fortior Samsone,
Cuius laus assidue
Fatur in ambone,
Vivere innocue
Fac me, lesu bone,
Laudem ut perpetue
Te caeli regione.

115. Ave, splendidissimum
Greduli monile,

Cor cuius purissimum
Facis et subtile,

66-—

Me curvatum famulum
Tuum ad sedile

Reducas ad ovium
Tuarum ovile.

116. Ave, quem sinceriter
Caeli hierarchia
Collaudat sollemniter
Mira symphonia,
Subveni celeriter
Cum matre Maria
Mihi, qui debiliter
Gradior iu via.

117. Ave, quem anterior
Populus maligne
Abiecit, posterior
Sed amavit digne,
Suscipe, te deprecor,
Carmen hoc insigne,
Laudare quo molior
Te, Iesu benigne.

118. Ave, theologicae

Auctor veritatis,

Vincitur haereticae
Fraus qua falsitatis,

Meae, precor, abice
Chaos pravitatis,

Sic me tandem adice
Beatificatis.

119. Ave, via regia,
Tutum dans ducatum
Ad caeli palatia
Post hunc incolatum,
Corda vacillantia
Vi adversitatum
Tua reduc gratia
Ad quietum statum.

120. Ave, lux mirifica, ⁶
Lux miri splendoris,
Gratia deifica
Mella dans amoris,
Precor, me rectifica
Intus atque foris,
Abigens molestifica
Gausasque maeroris,

