XVII. Psalterium.

Praefatio,

1. O Maria, virgo pia,
Te devote postulo,
Ne moreris, sed digneris
Nunc adesse famulo.

2. Me dignare te laudare
Psalmorum carminibus,
Ut compungi et coniungi
Caeli possim civibus.

3. Meam mentem iam foetentem
Et oppressam viliter
Purga prece omni faece,

Subleva hilariter.

4. 1ntellectum et affectum
Lustra tuo iubare,
Ut te amem et honorem
Dulci cordis nectare.

5. Praestet pater atque natus
Cum aeterno pneumate,

Ut te semper ac libenter
Puro laudem neumate.

Quinquagena Ι.

1. Ave, virgo, lignum fructiferum,
Fructum gignens
nostrorum vulnerum
Medicamen‚ tu pacem temporum
Praesta atque
solamen prosperum.

2. Ave, caeli praeclara rosula,
Tu suavis ac sine macula,
Quae nos premunt,

dissolve vincula,
Cuncta quoque pelle pericula.

3. Ave, regis aeternae gloriae
Mater, nobis succurre hodie,
Adversantum namque insidiae
‘Contra nos insurgunt cotidie.

4. Ave, mater regis iustitiae,
Mater pacis et mater gratiae,
Nubem pellas nostrae tristitiae
Atque donum praesta laetitiae.

5.Ave, virgo digna honoribuS,
Tuas pias nostris clamoribus
Pande aures nec non doloribus
Ac succurre cordis maeroribus.

6. Ave, mater nostris gemitibus
Subvenias atque ploratibus,
Condescende piis conatibus
Et coniunge choris caelestibus,

7. Ave, mater summe amabilis
Et columna fidei stabilis,
Vita premit nos miserabilis,
Fac, sit iudex

nobis placabilis.

8. Ave, pulchra et admirabilis,
Universis incomparabilis,
Nos tuere, mater amabilis,
Nam haec vita

est nimis labilis.

