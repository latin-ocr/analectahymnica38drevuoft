122. Ave, Iesu speculum

Sancti caelibatus,

Ante omne saeculum
A genitore natus

Ad te mentis oculum
Levo tribulatus,

Praesens a me scandalum
Ut pellas miseratus.

123. Ave, auctor luminis,

Quo lustrantur mentes,

Fons beatitudinis
Replens sitientes,

Fac laudes dictaminis
Huius depromentes

Mundialis turbinis
Transire torrentes.

124. Ave, via lucida
Boni claritate,
Tuque vita solida
Perpetuitateâ€š
Veritas inturbida
Sine pravitate,
Servum tuum albida
Taetrum falsitate.

125. Ave, exsultatio

Cordis tribulati

Et al> omni vitio
Gratia purgati,

Esto consolatio
Ob poenam peccati

His, qui purgatorio
Sunt concatenati.

126. Ave, abolitio
Mortis sempiternae,
Legis quam transgressio
Intulit veternae,
Tuo desiderio
Me repletum cerne,
Aptans aedificio
Sion me supernae.

127. Ave, vitis gratiae,
Temeto abundans,
Filios ecclesiae
Virtute inundans,
l) ru ves , Psalteria Wemfontana.

Freno tolerantiae
Tuos sis circumdans,
Auctor quos pellaciae
Tribulat impugnans,

128. Ave, legis gratiae
Prudens institutor,
Qua es innocentiae
Pius restitutor,
Tuae sis familiae
Director et tutor,
Carnis quam nequitie
Vexat persecutor.

129. Ave, lesu, moribus

Dulcis et iucunde,

Nostris qui maeroribus
Subvenis abunde,

Gratiae fluoribus,
Quaeso, me perfunde,

Carnis facinoribus
Dimersum profunde.

130. Ave, spes fidelium

Atque custodela,

Quibus mirabilium
Caeli pandis vela,

Sorti me humilium
lunge obsequela

Legis et ab hostium
Fraude, quaeso, cela.

131. Ave, lesu, requies
Vera beatorum,
Quibus regnans praesides
111 regno caelorum,
Preces audi supplices
Mente turbatorum,
Quos premit saevities
Adversariorum.

132. Ave, pax amantium
Corda dans serena,
In mundo solacium
Caelique amoena,
Tuum per subsidium
Fortiter refrena
Mentes discordantium
Amoris catena.
7

