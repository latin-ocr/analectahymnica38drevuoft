XIII. Psalterium „Tituli praeconiorum“.

Prooemium.

Alma Deus trinitas, quae saecula cuncta gubernas.
Annue iam coeptis in laudem Dei genetricis,
Ac tu prae cunctis Maria veneranda creatis,
Depelle meae retinacula tarda loquelae
Deque nati sanguine exhaustae porrige linguae,
Ut queam habiles tibi depromere laudes,
Quas in grandiloquis scripturae repperi dictis,
Psalmis praecipue ac libris sacrae sophiae
Nec non et paginis devotorum tibi doctorum.
Adiutrix igitur mihi sis, o mater benigna,
Perfida mundani cum desinam vada freti,
Transferas ad niveas caeli sine turbine caulas
Ut fruar optati iam statione soli.

Quinquagena I.

1. Ave, virgo sanctissima
Consulque fidelissima,
Frutex virtute pullulans

Legemque crebro meditans.

2.Ave, devincens impetum
Carnis hostisque fremitum,
Mundi spernens inania,
Honesta sequens omnia.

3, Ave, susceptrix exsulum
Eorumque latibulum,
Hostilem dentem contere,
Qui nos gliscit percutere.

4. Ave, norma iustitiae
Ac fons misericordiae,
Boni perseverantiam
Da cordisque laetitiam.

5. Ave, regina gloriae

Fulcita ordinarie
Cunctis virtutum titulis,
Dei sic astans oculis.

6. Ave, matrona flentium,

Peccata confitentium
Laborantem in gemitu
Tuo iuva intuitu.

7. Ave, in te sperantium
Salus, virtus, solacium,
Laudantem te concentibus
Salva a persequentibus„

8. Ave, o plena gratia,
Cuius magnificentia
Cunctis est ‘meffabilis
Hominibus et angelis.

