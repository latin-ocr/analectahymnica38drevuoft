34. Ave, o mitissime
Agne sternens fortem
Lupum per sanctissimae
Carnis tuae mortem,
Prohibe me, Domine,
Stygeam cohortem,
Ne trahat pro crimine
Nos ad suam sortem.

35. Ave, simplicissimum

Et universale

Lumen, patri luminum
Penitus aequale,

Praesta donum optimum
Sapientiam,

Quod pellat taeterrimum
Chaos criminale.

36. Ave, sol, qui algui
Praevales obstare,
Qui amoris mutui
Bonum vult turbare,
Caute fac nos astui
Hostis obviare,
Stygis qui nos aestui
Gliscit deputare.

37. Ave, ignis splendide,
Vitia comburens,
Puritatem sordidae
Animae reducens,
Mentis meae morbidae
Vulnera sis urens,
Indidit quae callide
Persecutor furens,

38. Ave, qui das gratiam
Et benignitatem
Spernenti malitiam
Atque vanitatem,
Da, vitem luxuriam,
Sequar castitatem,
Persequar fallaciam,
Amem veritatem.

39. Ave, cuius pedibus

Peccatrix famosa
Assistens hos crinibus

Tersit dolorosa,

40.

41.

42.

43.

44.

Hinc per te clementius
Facta speciosa

Meruit prae omnibus
Esse amorosa.

Ave, sidus caelicum,
Fidei fulgorem
Largiens et mellicum
Gratiarum rorem,
Animabur supplicum
Tuum per amorem
Praesta beatificum
Statum post laborem.

Ave, vitis gratiae.
Vitis generosa,
Fundens indulgentiae

Vina copiosa,

Riga eonscientiae
Meae aridosa,

Donum des laetitiae
Pellens luctuosa.

Ave, sapientia,
Spei certitudo,
Cuius venerantia
Odis his desudo,
En, me premit varia
Mentis valetudo,
Tua pellas gratia
Quam et fortitudo.

Ave, rerum omnium
Summa pulchritudo,
Qua mundatur mentium
Foeda turpitudo,
Propellatur tristium
Per te maestitudo,
Fraus quam infert hostium
Et amaritudo.

Ave, qui malitiam
Et impietatem
Pellis per iustitiam
Atque veritatem,
Da per tuam gratiam
Et benignitatem
Nobis caeli gloriam
Per aeternitatem.

