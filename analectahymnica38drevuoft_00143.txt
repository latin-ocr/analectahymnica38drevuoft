-— 140 -

40. Ave, mater prolis ingenuae
Eligente te Dei gratia,

Vitae meae, quaeso, occiduae

Det solamen tua elementia.

41.Ave‚ navis ferens suffragia,
Quae divinum
mulcent imperium
Concinentem tua praesagia
Duc in caeli epulatorium.

42. Ave, vera spes veri gaudii,
Qua levamur pressi maestitia
Me, quem motus

perturbant varii,
Sublevare tua clementia.

43. Ave, qua paradisi ianua
Aperitur clausa a saeculo,
Furnam carnis culpam evacua,
Cui adhaesi heu corde sedulo.

44. Ave, virga Assueri aurea,
Signum mundo
datum clementiae,
Cervix mea frangatur ferrea,
Per te capax ut fiat gratiae.

45. Ave, virgo sapientissimi
Salomonis reclinatorium,
Arcum nostri

hostis nequissimi
Tuum frange per adiutorium.

46. Ave, videns ab olinifero
Monte natum
caelum ascendere,
Fac, beata, me tibi, obsecro,
Sapienter hanc odam psallere.

47. Ave, mundi praecelsa domina,
Cui hoe carmen
libo harmonicum,
Deplorantem me mea crimina
Duc in campum paradisiacum.

48. Ave, virgo fons manans satie
Gratiarum rivos credentibus,
Aqua pota me sapientiae
comparatum insipientibus.

49. Ave, virgo, cui libens offero
Carmen istud fructu eximium,
Ad tribunal cum duetus fuero,
Tuum salvet me patrocinium.

50. Ave, per quam misericordiam
A superno meremur numine,
Prece tua velut nix albeam,
Qui peccati turpor nigredine.

Quinquagena ΙΙ.

51. Salve, virgo, arbor fructifera,
Fructum ferens vitae perpetuae,
Pia mater, nostra facinora
Dele et ab hoste nos erue.

52. Salve, per cuius opificium
Lapsus redit ad statum gratiae,
Cordi meo caeco per vitium
Lumen mitte intellegentiae.

53. Salve, virgo, cuius memoria
Dulcis mihi exstat refectio,
Odae huius sume donaria„
Quae devoto libo servitio.

54. Salve, virgo, urbs fortitudinis,
Circumsaepta virtutum moeniis,
Praegravato mole formidinis
Sis munimen tuis praesidiis.

55. Salve, virgo, thronus eburneus
Regis hierarchiae angelicae,
In conflictu ne nos tartareus
Hostis vincat, te ipsam obice.

56. Salve, quae in stellato solio
Exaltaris iuxta altissimum,
Verbi Dei acuto gladio
Servi tui transfige animam.

