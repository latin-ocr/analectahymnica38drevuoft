145. Ave, cuius conamine
A peccati ligamine
Tui solvuntur famuli
Te venerantes seduli.

146.Ave, virgo, flos redolens,

Pia corda reficiens,
Animae meae vitia
Pelle tua fraglantia.

147. Ave, o Dei filia,

Cuius intrans cubilia
Gaudes ineffabiliter

Ipsum laudans perenniter.

—179—

148. Ave, quam honorifice
Turmae laudant angelicae,
Atque creata omnia
Tua dicunt praeconia.

149. Ave, quae caeli gloriam
Nacta es per victoriam,
Hostis, mundi et sanguinis
Vi superni spiraminis.

150. Ave, virgo, quam inclitus
Angelorum exercitus
Laudat et conventicula
Beatorum per saecula.

Parerga.

Super Beati immaculati.

1. Ave, virtutum cellula,
Legis adimplens singula,
Te extollentes sedula

Laude salva per saecula.

2. Ave, rosa ο caelica,
Cordis mei spes unica,
Me virtute deifica
Peccatorem iustifica.

3. Ave, pudoris lilium,
Enixa Dei filium,
Quem nobis in auxilium
Ostende post exsilium.

4. Ave, o David filia,
Quae mentis cum vigilia
Mundi fugisti vilia
Naturaeque debilia.

5, Ave, filia Israel,
Quam nuntiavit Gabriel
Matrem fore Emanuel,
Quo reductus est Ismael.

6. Ave, 0 stirps Davidica,
Compta lege Mosaica‚
Conserva me ab hostica
Fraude et diabolica.

7. Ave, quae caeli foribus
Sublimaris honoribus,
Praesta 'tuis memoribus„
Solamen in maeroribus,

8. Ave, cuius mirabilis
Partus est ineffabilis,
Forma desiderabilis,
Virtus est invincibilis.

9. Ave, virgo deifera
Et caelorum signifera,
Serva me ab ephimera
Mentis ac gente effera.

10. Ave, decus ecclesiae,
Mater misericordiae,
Motum aufer superbiae,
Quae me vexat cotidie.

11. Ave, norma iustitiae
Atque fons pudicitiae,
Nos certantes in acie
Dono conforta gratiae.

12. Ave, roratum Gredeon
Vellus virgaque Aaron,
Turris firmata in Sion,
Recte dicta theotocon.

12²*

