lV. Psalterium Primum.

Prooemium.

. Mysticos intro scripturarum campos,

Carpere flores aptos symphoniae,

Iesu benigne, per quam veneraris
A me gaudenter.

. Eterna patris, o Christe, sophia,
Per quem creavit sapienter cuncta,
Iubare tuo intellectus mei

Dirige gressum.

. Sunt nam profunda, mira quoque verba

Eloquiorum saera divinorum,

Quae, Deus alme, revelentur mihi
Gratia tua.

. Sanctorum Deus, virtus atque vita,

Tibi solenne resonabo carmen,

Famuli tui veniam precantis
Suscipe vota.

. Impetret mihi virgo gloriosa

Amoris tui flammam, quae obscuras

Scelerum pellat tenebras a mente
Te collaudantis,

. Alme redemptor generis humani,

Votis precantum hae te melodia

Aurem inclina tribuens, quod optant,
Corde benigno.

. Summus hoe pater, tecum hoo sacratus

Praestet amborum, pie Christe, flatus,

Cum quibus regnas Deus unus omni
lugiter aevo,

