9. Ave, o Dei filia,
Qua fecit mirabilia,
Quae nunquam vidit oculus
Nec audivit audituluS.

10. Ave, praebens fiduciam,
Laetae mentis constantiam,
Serva nos ⁴a haeresibus
Per obscura meantibus.

11.Ave, prae cunctis sanctior,
Cui hac oda dulcior,
Me veritatis lumine
Reple ac sanctitudine.

12. Ave, cuius praesentia
Corda sanat maerentia,
Consolare me facie
Tua stantem in acie.

13. Ave, mater, flos virginum,
Pultrix amaritudinum,
Reforma me inutilem
Atque abominabilem.

14. Ave, quae sine macula
Intrasti tabernacula
Caeli, quo omnis spiritus
Deum laudat medullitus,

15. Ave, o mater tenera,
Gaudens in prolis dextera,
Mihi, virgo mirifica,

Vias vitae notifica.

16. Ave, praeclara gemmula
Florensque veris primula,
Tuis succurre famulis,
Obstans protervis aemulis.

17. Ave, virgo egregia,
Quae fuisti materia,
Qua Christus sibi texuit
Carnem, qua nos eripuit.

18. Ave, ο tabernaculum,

Quo Christus ponens thalamum,

Completis novem mensibus
Se mundi offert sensibuS.

172 —

19-Ave, credentis populi
Tutrix a fraude zabuli,
Omnis coetus fidelium
A te poscit auxilium.

20. Ave, quae elatoria
Spernens caelesti gloria
Coronaris a Domino,
Qua fulges sine termino.

21. Ave, quam tribulatio
Prolisque dira passio
Perfodit velut framea,
Ut vates dixit antea.

22. Ave, fons meracissime
Ex quo fluunt largissime
Gratiae stillicidia,

Quis pellitur fastidia.

23. Ave, figuris typicis
Monstrata et propheticis,
Paritura caelestium
Regem atque terrestrium.

24. Ave, quam summa bonitas
Amat et universitas,
Me respice pauperculum,
Tollens peccati scandalum.

25. Ave, regina celebris,
Carnis carens illecebris,
Foedatis per luxuriam
Largire continentiam.

26.Ave, mater maerentium,
Legem Dei quaerentium,
Nos proli fac amabiles,
Hosti insuperabiles,

27. Ave, cuius non putruit
Caro, resurgens floruit,
Purga me a putredine
Mentis tua mulcedine.

28. Ave, quae caeli atria
Intrasti summa gloria,
Ignis flammam intercide,
Gades desertum commove.

