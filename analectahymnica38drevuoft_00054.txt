130.

131.

132.

133.

134.

1:35.

-ρ

Rex summae potentiae
Atque maiestatis,
Magnae providentiae
Et benignitatis,
Praesta donum gratiae
Ac humilitatis,
scutum patientiae,
Ignem caritatis,

O magnificentia
Maiestatis Dei,
Quae est existentia

Omnis factae rei,
Corda fac capacia
Tuae requiei,

Quae clamant pro gratia:

Miserere mei.

Pater invisibilis
Per divinitatem,
Filius visibilis
Per humanitatem,
Spiritus amabilis
Ob benignitatem,
Bepara in famulis
Tuis caritatem.

Unum ε) mirificum
Summae deitatis,

Personis triplis-icum
Causa trinitatis,

Sed rerum gignificum
Es pluralitatis

Et cunctis glorificum
Cultu pietatis.

Deus, qui ex omnibus
Merito laudaris,
Nam dator essentibus
Esse comprobaris,

Te benedicentibus
Odis his praeclaris

Tecum in caelestibus
Locum largiaris.

Ο pulchrum mirabile
Omnium pulchrorum,

Ens omne creabile
Faciens decorum,

51

136.

137.

138.

139.

140.

Hoc per carmen habile
Te laudantem chorum

Ad interminabile
Regnum duc caelorum.

Deus admirabilis,
Bonus, pulcher, fortis,
Mihi venerabilis,
Donec hora mortis
Meae carnis vinculis
Absolvar distortis,
Laudem te cum angelis
Caelicis in hortis.

Virtus indicibilis,
Virtus infinita,
Demonstrata saeculis
Lege bipartita,

Te colentes titulis
Laudum in hac vita
Nos cum sanctis angelis

Ad caelos invita.

Lux impenetrabilis
Visu sensuali,

Sed intellegibilis
Oculo mentali,

Praesta nobis credulis
In die finali

Perfrui cum angelis
Vita immortali.

Lumen indeficiens
In tuo fulgore,

Devotos alliciens
Fervido amore,

Sis tuos reficiens
Attritos labore,

Quos et premit saeviens
Hostis cum furore.

Omnium principium
Superprincipale,
Non habens initium
Sed es aeternale,
Sume sacrificium
Illud musicale,
Quod tibi per gaudium
Offero mentale.

