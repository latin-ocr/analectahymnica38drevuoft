„34—

97. Pulchrum pulchrificans
Pulchrificabile
Sed et gratificans
Gratificabile,
Carmen hoc elegans
Sit acceptabile
Tibi, pacificans
Cor meum labile.
98. O ineffabilis
Divina unitas,
Sed explicabilis
Personis trinitas
Et applicabilis
Tribus identitas,
At vix capabilis
In his simplicitas.

99. Ο venerabilis

Summaque veritas,
investigabilis

Cuius est dignitas,
At vere humilis

Et pura caritas
Erit capabilis

Res ad absconditas.

100. O summa trinitas

Excellens omnia,
Cui universitas
Panga praeconia,
Mea pusillitas
Incurvat genua,
Ut praestes gratias,
Dimittas varia.

Quinquagena III.

101. O salutiferum
Devotae animae
Electuarium,
Iesu piissime,
Chaos pestiferum
Peccati reprime,
Quod premit miserum

Me nunc gravissime.

102. Rex admirabilis
Plebis angelicae
Canentis iubilis
Tibi hymnidice,
Nos carnis vinculis
Solutos lubricae
Caelorum incolis
Clementer adice.

103. Ο inflexibilis
Amor paracliti,
Nexus amabilis
Patris et filii,
Purges a maculis
Carnalis vitii
Ovantes titulis
Huius obsequii.
104. Pax tuos muniens
Serena gratia,
Ab ipsis auferens
Culpas et vitia,

Corda sis uniens
A se discordia,

Amoris conferens
Illis donaria.

105. O sapientia

Te sapientium
Atque industria
* Mentis quaerentium,
Solare tristia

Corda maerentium,
Te conscientia

Pura colentium.

106. Pacis principium,

Iesu, rex gloriae,
Eius binarium
Declarans varie,
‘Mentes discordium
Ducas plenarie
In foedus intimum
Verae concordiae.

107. Oriens splendide

Depellens tenebras,
Amore fervidae
Menti dans gratias,
Emunda sordidae
Meae spurcitias,
Virtutis candidae
Parans delicias„

