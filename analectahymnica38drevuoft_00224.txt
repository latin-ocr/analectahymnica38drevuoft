-221-

81. Ave, mundi inclita

Potensque Augusta,

Olim stirpe genita
Adae de vetusta,

Sed nunquam per debita
Scelerum onusta,

Sed multa per merita
Gratiae venusta.

82. Ave, admirabilis

virgo sed fecunda,

Cui in cunctis saeculis
Nulla est secunda,

Cor meum a maculis
Criminum emunda

Omniumque titulis
Virtutum fecunda.

83. Ave, tabernaculum

Factum deitatis,

In quo solvit saeculum
Christus a peccatis,

Solve, precor, vinculum
Meae pravitatis,

Mihi habitaculum
Dans aeternitatis.

- 84. Ave, ager caelicae
Benedictionis‚
Florens vi deificae
Miserationis,

Per fructum dominicae
Incarnationis

Evae poenam abice
Maledictionis.

85. Ave, fax illuminans

Corda tenebrosa,

Ab illis eliminans
Cuncta vitiosa,

Meum sis laetificans,
Mater gratiosa,

Ut semper magnificans
Sit te gloriosa.

86. Ave, domus aurea

Civitas murata,

Tu fenestra vitrea
Sole radiata,

Mea, fac, sint carnea
Vitia sublata,

Ut mens ad aetherea
Semper sit levata.

87. Ave, quae regalibus

Orta parentelis‚

Salutate vocibus
Sancti GabrieliS,

Meis aurem precibus
Inclinare velis,

Fodior qui iugibus
Inimici telis.

88. Ave, fecundissima
Mater Deum gignens,
Corpore et anima
Virgo semper manens,
Meae mentis intima
Ita sis disponens,
Ut sit iucundissima
Legi dei parens.

89. Ave, splendor mentium

Et illuminatrix

Atque innocentium
Omnium amatrix,

Carne decedentium
Illuc sis delatum,

Ubi in perpetuum
Regnas imperatrix.

90. Ave, praeamabilis

Mundiali ger,

Virgo venerabilis,
Mater sine viro,

Cum sub culpae vinculis
Graviter suspiro,

Tunc sub tuis scapulis
Dulciter respiro.

91. Ave, vas clementiae
vasque pietatis,
Cedrus pudicitiae,
Myrtus lenitatis⁷
Cupressus fraglantiae,
Nardus caritatis,
Palma patientiae,
Limes aequitatis.

