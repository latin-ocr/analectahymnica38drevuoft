38. Ave, virgo stabile

39.

40.

41.

42.

43.

Fidei fulcimen,
Sub quo vulgus flebile
Recipit munimen,
Tuum delectabile,
Tuum da blandimen,
Mortis cum tristabile
Sum scansurus limen.

Ave, quam aggredior
Supplex hac in prece,

Ut me mundes, inquiner
Qui peccati faece,

Tuum natum, deprecor,
Pia mater, mulce,

Ne damnet, quam mereor,
Me secunda nece.

Ave, stella, caecitas
Mentis qua fugatur,
Guiusque serenitas
A nobis amatur,
Per te nam infirmitas
Vetus medicatur,
Et omnis austeritas
Legis temperatur.

Ave, hauritorium
Quae es vivi fontis,
In coetum credentium
Per te emanantis,
Sume laudatorium
Modo te amantis,
Ab ipso incendium
Pellens Phlegetontis,

Ave, virgo, luminis
Lampas sempiterni,

Quod propellit hominis
Tenebras interni,

Manu me regiminis
Dirige materni,

Ne post vim examinis
Me contingat sperni.

Ave, honorifica
Redemptoris mater,
Pietate unica
Qui est nobis frater,

185 —

44.

46.

48.

lpsi nos unifica,
Ο amoris crater,
Quos fraude sophistica
Hostis vexat ater.

Ave, cuius species
A nobis amatur
Nec nou et effigies
Iure veneratur,
Nam tu es materies,
Qua praeparabatur
Christo Deo requies,
Cum incarnabatur.

. Ave, sidus fulgidum

Caelicum dans lumen.
Mundo reddens placidum
Sempiternum numen,
Riga me nunc aridum
Per amoris flumen

Sublevaque rigidum
Ad caeli cacumen.

Ave, cui milito
Hac in poetria,
Quam et gaudens recito
Mentis symphonia,
Te honore debito
Precor, o Maria,
Ut me salves merito
Tuo. virgo pia.

. Ave, cuius nobilis

Genealogia
Proditur a saeculis
Multa prophetia,
Serves a piaculis
Me, virgo Maria,
Qui te laudum titulis
Laudo mente pia.

Ave, mater niveo
Praefulgens splendore,
Nam vere virgineo
Emines pudore,
Tuo me calcaneo
Dehito honore
Haerentem tartareo
Serves a fervore.

