— 155

121.Ave, virgo,

Iudith pulcherrima,
Holofernem ducem decapitans,
Mentis meae, quaeso, finitima
Sis per caritatem pacificans

122. Ave, virgo, caelorum domina,
Commendatus
sum cuius manibus,
Mundanorum me oblectamina
Refutare fac totis nisibus,

123. Ave, Sion superna filia,
Quae trivisti peccati laqueum,
Contra tela hostis subtilia
Tuae pone virtutis clipeum.

124. Ave, veri solis umbraculum,
Nube celans hunc tui uteri,
Iustae vitae pelle obstaculum,
Ne in fundum mergamurinferi.

125. Ave, cuius ventris editio
Consolamen
praebuit mentibus,
Tua felix magnificatio
Nos in eaelo
iungat gaudentibus.

126. Ave, via, per quam appropians
Samarites aegrotum reficit,
Mentem meam

sis reaedificans,
A virtutis quae bono deficit

127. Ave, radix virgae fructiferae,
Effundentis vinum laetitiae,
Me digneris nunc benedicere,
Qui devastor bellva tristitiae.

128. Ave, tellus divino madidum
Rore, dans pugnanti solacium,
Servum tuum informa stolidum
Scripturarum intellegentia.

129. Ave, virgo, cuius custodia
Semper praesto
est te amantibus,
Da defunctis precis auxilia
De profundis
ad te clamantibus.

130. Ave, virgo, cuius humilitas
Exaltationem promeruit,
Subiugetur per te protervitas
Mea legi Dei, quam praebuit.

131. Ave, cuius per fructum uteri
Restaurantur sedes angelicae,
Meo, precor, medere vulneri,
Quod ab Adae

contraxi traduce.

132. Ave, reparatrix concordiae
Inter Deum,
mundum et angelos,
Commendati tuae custodiae
Tuo unge unguento oculos.

133 Ave, virgo,
per quam credentibus,
Aperitur caelorum atrium,
Benedic te benedicentibus,
Ab incursu defendens hostium,

134. Ave, nubes,
qua Christus Dominus
Est in regna latus Canopica
Luxum carnis abice eminus,
Quo defendar vi diabolica.

135. Ave, virgo, quae sole cingeris
Calcearisque luna pallida,
Vitam meam periclis asperis
Subiacentem levans consolida.

136. Ave, virgo, cuius per filium
Est devictus rex Babyloniae,
Huius mundi me post exsilium
Sedi redde caelestis curiae.

137. Ave‚quamhierarch'1ae caelicae
Persequuntur laude unanimi,
Te colentes benigne respice
Dirigendo in viam Domini.

138. Ave, stella,
quae nunquam mergeris
Obumbraris nec ullo turbine,
Habitantes iu mundi tenebris
Ab erroris purga ealigine.

